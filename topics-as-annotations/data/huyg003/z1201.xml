<TEI>
<teiHeader>
<meta type="id" value="1201"/>
<meta type="date" value="1664-01-09"/>
<meta type="sender" value="huyg003"/>
<meta type="recipient" value="bruc026"/>
<meta type="senderloc" value="parij001"/>
<meta type="recipientloc" value="?"/>
<meta type="language" value="fr"/>
<meta type="link" value="1200"/>
</teiHeader>
<text>
<body>
<div type="letter" id="z1201">
<div type="opener">
<p>A <placeName key="parij001">Paris</placeName> ce 9 Janvier 1664.</p>
<p>Monsieur</p>
</div>
<p>Apres auoir attendu longtemps celle que Monsieur le Chevalier Moray m'auoit promise de vostre part<note n="#1"/>, j'ay estè estonnè, l'ayant recüe<note n="#2"/> d'y trouuer tout autre chose que ce que je m'estois imaginè, car croyant d'y apprendre vostre conseil et considerations touchant la maniere que nous aurions a tenir pour establir et faire valoir l'invention des Longitudes qui semble estre en termes de pouuoir reussir, je voy que vous ne vous arrestez que sur le partage qui se devroit faire entre nous des auantages que cette invention produira, dont je me souuiens pourtant que cy devant nous estions demeurez d'accord. Toutefois puisqu'il vous reste encore quelque doubte de ce costè la vous faites bien de vouloir qu'elle soit esclaircie devant toute autre chose, a fin d'eviter des disputes a l'avenir, et partant en me servant de la libertè et franchise a la quelle vostre exemple me convie et qui se doibt pratiquer entre bons amis, je vous diray premierement touchant ce qui se passa entre nous a la Haye, lors que nous estions a ajuster vos deux horologes, que je fus fort surpris quand je vous ouïs proposer que nous serions de moitiè dans les avantages susdits, a quoy pourtant je ne voulus point contredire pour n'entrer point en contestation avec vous et non pas que je creusse que le partage fut equitable. aussi tous ceux a qui j'en parlay apres, qui ne furent pourtant que 2 ou 3 personnes, me dirent que j'auois estè peu avisè de faire cet accord. Quant a l'argument dont vous vous seruez contre moy, voulant que les inventeurs de l'horologe anciene et du pendule ayent autant de droit que
moy dans l'invention des Longitudes, il est vray qu'on peut dire que ces deux choses qui estoient trouuees auparavant sont le fondament de mon invention des horologes a pendule, de mesme que l'on diroit que la toile et les couleurs sont le fondament de l'art de la peinture, au lieu que mes horologes sont tellement le fondement de l'invention des Longitudes qu'elles sont comme l'invention mesme, n'y manquant rien que de les porter sur mer. Je travaillois a cela et principalement pour y pouuoir reussir avec les pendules longs de 3 pieds, n'ayant pas assez bonne opinion de la justesse des petits comme sont ceux dont vous vous estes servi; lors que vous
estes venu me montrer ce que vous auiez trouuè, qui n'estoit pas une invention trop subtile ny qu'il m'eut estè impossible de rencontrer, ou quelque semblable pour le mesme effet si l'on m'eust laissè faire, car je ne croy pas que vous n'advouiez, que c'estoit bien autre chose de trouuer l'application du pendule aux horologes, ou bien cette ligne courbe qui doibt egaler le mouuement du pendule, que de doubler la petite main par la quelle il est menè. Je croiois donc que pour m'avoir communiquè cette invention qui fut longtemps auparauant, que vous formassiez vos pretensions, vous vous contenteriez d'auoir une part mediocre dans ce que l'invention pourroit rapporter en cas de succes, et je me trompe bien fort si tout homme raisonnable et desinteressè estant informè du fait et connoissant ce que valent nos inventions n'en jugeast de mesme. Or quelque droict que je croye avoir si vous voulez que nostre ancien accord tïene, et que nous fassions le partage egal en toute cette affaire, sans disputer si vous m'accordez la moitiè ou si je vous l'accorde je ne m'en departiray point, et nous agirons conjointement en ce qui reste a faire. Mais si vous n'estes pas encore content de cela je ne croy pas que pour mon honneur je puisse faire d'autres conditions auec vous, et j'aimerois mieux en ce cas de vous abandonner le tout esperant que du moins en mon païs l'on ne voudra pas me faire injustice. Au reste Monsieur quelque party que vous preniez, je suis assure que ce sera parce que vous croirez d'y avoir raison, car je scay que vous auez trop d'honneur et de vertu pour en user autrement, et partant je ne laisseray pas quoy qui adviene d'estre</p>
<div type="closer">
<p>Monsieur
<lb/>Vostre treshumble seruiteur et amy, <persName key="huyg003">Chr. Hugens de Zulichem</persName>.</p>
</div>
</div>
</body>
</text>
</TEI>
