<TEI>
<teiHeader>
<meta type="id" value="0201"/>
<meta type="date" value="1654-10-25"/>
<meta type="sender" value="scho197"/>
<meta type="recipient" value="huyg003"/>
<meta type="senderloc" value="leide001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z0201">
<div type="opener">
<p>Nobilissimo, Clarissimoque Viro, Domino <persName key="huyg003">Christiano Hugenio</persName>, <persName key="scho197">Fr. a Schooten</persName> S.D.</p>
</div>
<p>Siquidem à me efflagitasti<note n="#1"/> observationes Solis Eclipseos, quae hâc aestate contigit, hinc desiderio cum tuo, tum amici satisfacere cupiens, respondere ad tuas differre visum fuit, donec illas ab aliquo comparaverim. Cum enim nullae à me factae sint, utpote tunc temporis, unà cum uxore, Nardeni agente, animi relaxandi causâ, atque ut è gravissimo ac periculosissimo morbo (quo laboraveram), quem per Dei gratiam evaseram, ad pristinam sanitatem redux fierem, curam omnem seponere operam dans: ideo observationes dictas, quales hìc à Domino <persName key="kech001">Kechelio</persName><note n="#2"/> factae
sunt, mihique ab eo erant promissae, ad te mittere animus fuit. Verum quoniam ille non nisi vanis pollicitationibus hactenus nos detinuit, spemque nostram fefellit, morari amplius nolui, quin has ad Te darem. Quantum igitur ad praedicta<figure rend="inline"><graphic url="huyg003oeuv01fi18.gif"></graphic></figure> Eclipsin, etsi coelum tunc saepius nubibus erat obductum, non multum tamen à vero aberrare deprehendi cum hujus aut illius Astronomi calculo: quandoquidem ex uno Calendario, quod tunc penes me habebam, atque Delphis<note n="#3"/> erat impressu<figure rend="inline"><graphic url="huyg003oeuv01fi18.gif"></graphic></figure>, <hi rend="i">voor Cornelis Dijvoort</hi>, <hi rend="i">Boeckverkooper in de korte-groenendal</hi>, <hi rend="i">in 't vergulde A</hi>, <hi rend="i">B</hi>, <hi rend="i">C</hi>, haec didiceram: <hi rend="i">De</hi> 3<hi rend="i"><hi rend="sup">de</hi> sal syn aen de Son</hi>, <hi rend="i">op den</hi> 12 <hi rend="i">Augustus Nieuwen Styl</hi>, <hi rend="i">ende bij ons gesien worden</hi>, <hi rend="i">het begin der verduijstering des morgens te</hi> 8 <hi rend="i">uren</hi>, 19'. <hi rend="i">ende by na geheel verduijstert sijn over de Noord-zijde te</hi> 9 <hi rend="i">uren</hi>, 43′. <hi rend="i">het eijnde sal syn te</hi> 11 <hi rend="i">uren</hi>, 12 <hi rend="i">min</hi>. At verò ex altero Calendario, quod tunc nobis itidem erat prae manibus, similiterque Delphis excusum, <hi rend="i">bij Abraham Dissius</hi>, <hi rend="i">Boeckverkooper in t' vergulde A</hi>, <hi rend="i">B</hi>, <hi rend="i">C</hi><note n="#4"/>: haec, <hi rend="i">De</hi> 3<hi rend="i"><hi rend="sup">de</hi> Eclipsis</hi>, <hi rend="i">ofte de</hi>
2<hi rend="i"><hi rend="sup">de</hi> aen de Son</hi>, <hi rend="i">sal sijn op den</hi> 12 <hi rend="i">Augustus nieuwen ofte den</hi> 2<hi rend="i"><hi rend="sup">den</hi> ouden stijl</hi>, <hi rend="i">en beginnen des morgens ten</hi> 9 <hi rend="i">uren</hi>, 24 <hi rend="i">min. en eijndigen</hi> 15 <hi rend="i">min. na middach</hi>, <hi rend="i">en sal bij na geheel verdonckert werden</hi>. quae licèt cum plurimorum Astronomorum calculo consentire mihi visa sint, tamen multum à Scopo deflectere deprehendi. Quod autem mirum videri debet, est, quòd utrumque hocce Calendarium eundem sibi autorem vendicat, nimirum: Christophorum Gualteri<note n="#5"/>, Chijrurgijn tot Geervliet. Quàm accurata autem Northollandi Rustici<note n="#6"/> praedictio fuerit, quaeque in Astronomico suo opere sit consignata, facilè addisces ex ejus Calendario<note n="#7"/>, videlicet, <hi rend="i">Den Alckmaerschen Almanack van Dirck Rembrantsz</hi>. Porrò <hi rend="i">Emendationem annuam</hi><note n="#8"/> à Clarissimo Viro Domino <persName>Nicolao Mercatore</persName><note n="#9"/>, Londino mihi nuperrimè missam lubens tibi impertior, tum ut tuum, tum aliorum super eâ judicium resciscam, quod ille ab omnibus liberrimè expositum iri gratum sibi fore est testatus. Ludovicus
Elsevirius<note n="#10"/> Amstelodami iteratam editionem Cartesij operum<note n="#11"/> brevi institurus, me rogavit, ut, si quae in ijs corrigenda aut addenda scirem, ipsi communicare vellem. Unde et quae in dicto opere tu emendanda aut immutanda censes, quaeso ad me perscribas, ut opus hoc quàm emendatissimum prodeat. Quocirca te monere operae pretium judicavi, dum ille figuras omnes ejus Dioptricae, Meteorum, et Geometriae à Le Maïre coëmit, utpote suis multò accuratiores, ut de tractatu tuo de Refractionibus propediem edendo cogitare velles, eumque cum dicto opere, quò magis ad omnium manus perveniat, in lucem dare. praesertim cum nihil, uti planè confido, contineat, quod cum summi istius viri Dioptrica repugnet. Obsecro igitur Te, ut quanto ocyus, quid hâc in re Tibi factu optimum videatur, ad me perscribere ne graveris, ut Dictum Elsevirium, quò Tibi omnia ex voto concedat, alacriorem reddam. Quod caeterarum est rerum, quaeso ut unam aut alteram demonstrationem communicare mihi digneris, quae regulas motus Cartesij, quas falsas autumas, omnino refutent. Vix enim fieri puto quicquam à sublimi ac perspicacissimo isto ingenio in lucem proditum esse, quod veritati non sit consentaneum. Praesertim cum dictae regulae ei tam perspectae fuerint, ut sibi mirum videri haud semel asseruerit, quo pacto aliquis de illarum veritate ambigere
possit. Quapropter Tibi autor esse minimè nolim, ne quid existimationi tuae detrimenti moliaris, ut demonstrationibus illis concinnandis supersedeas potius, quam tempus atque industriam tuam inutiliter impendas. Novi enim in abstracto tria haec distinctè et à se invicem planè diversa quoad motum ab eo considerari: nimirum, pondus, spatium, et celeritas; quae duo posteriora (ut plurimum distinctu difficilia) autores dum vulgò confundunt, quid mirum si inter se dissentiant. Denique cum praeterito aliquo tempore Hagae fuerim, quò Tibi gratias pro eximio atque ingenioso tuo tractatu, mihi misso, agerem; tu autem tunc Spadae vitam transigeres, rogavi Le Ducquium ut id officium meo nomine praestare vellet, quod si fecerit, cum illi tum tibi etiamnum gratias ago. Vale.</p>
<div type="closer">
<p><placeName key="leide001">Lugd. Bat.</placeName> <date>25 Oct. 1654</date>.</p>
</div>
<p>Utrum Le Ducquius rectè valeat nec ne planè ignoro, huc enim brevi se venturum nuper me certiorem fecit, sed ipsum non vidi. Confido tamen prosperâ uti valetudine. Iterum Vale.</p>
</div>
<div type="para">
<p>A Monsieur Monsieur, <persName key="huyg003">Christianus Hugenius</persName>, resideerende ten Huijse van de Ed. Heere, Myn Heer <persName key="huyg001">van Zuijlichem</persName>
<lb/>in S'graven-hage
<lb/>op t' pleijn.
<lb/>Cito cito. port.</p>
</div>
</body>
</text>
</TEI>
