<TEI>
<teiHeader>
<meta type="id" value="1222"/>
<meta type="date" value="1664-03-27"/>
<meta type="sender" value="doub003"/>
<meta type="recipient" value="huyg003"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1222">
<div type="opener">
<p>La Haye le 27 Mars 1664.</p>
</div>
<p>Enfin la Donsella Rapita<note n="#1"/> est de retour depuis mardi<note n="#2"/> au soir, et le Pucellage sauué, a ce que dit l'histoire comme elle la declaré aussi par serment a Messieurs de la Cour, quoij que Mortagne<note n="#3"/> aijt passé deux nuits entieres en sa chambre a Culembourg, suivant la confession mesme de la Pucelle, cecij semble un peu Paradoxe, mais sa charité a este si grande qu'elle s'est moins souciee de ce que pourroit dire les medisans que de sauuer la vie a son ravisseur, qui luy avoit demandé a deux genoux avec beaucoup de larmes cette faveur, s'jmaginant de pouuoir estre sauué pourueu qu'elle fist accroire au moins en apparence qu'elle s'estoit laissee persuader par luij. et qu'ils estoient d'accord ensemble, dont aussi le comte de Culembourg<note n="#4"/> se sert<note n="#5"/> pour se justifier envers Messieurs les Etats, mais envain, car hier en suitte de trois ou quattre autres lettres en termes tres vigoureux<note n="#6"/> on luy a fait scavoir que s'il ne livroit sans plus de delay Mortagne entre leurs mains on l'jroit prendre luy mesme (c'est a dire le Comte) de la maniere que Mortagne estoit venu prendre la pucelle dont il s'agit, et mesme les trouppes marchent desia de tous costez vers Culembourg tant a pied qu'a cheval<note n="#7"/> entre autres deux compagnies des gardes d'icy<note n="#8"/>, somma Bella Horrida bella, depuis dix ou douse jours on ne parle d'autre chose que de cette affaire et touttes les cours tant de justice que police n'ont eu autre occupation. Je ne vous escris pas tout le detail de l'histoire car sans doutte touttes les lettres tant particulieres que publiques en sont pleijnes et
vous avez desia esté jnformé du commencement de l'histoire par l'ordinaire passé. Entre tous les amans dont la jeune ferveur etc. le seul Vlaerdinge<note n="#9"/> l'avoit suivie, et les attrappa a Culemburg. mais revint le lendemain tout desesperé sur ce que le comte de Culemburg a qui il l'alla demander remonstrant quelle estoit enlevee contre sa volonté de force, luy fist voir une promesse de mariage<note n="#10"/> de la main de la belle par la quelle elle confessoit de prendre Mortagne pour son mary et qu'elle mesme luy ecrivit une lettre<note n="#11"/> pour luy faire scavoir qu'elle ne le vouloit plus voir, ce qui la fist decrier autant et plus par tout qu'on avoit pleint auparavant son malheur. mais elle a declaree hier a Messieurs de la Cour que la promesse susdite estoit faitte pour abuser ceux qui venoient pour prendre Mortagne et le sauuer par ce moijen a son jnstante supplication comme j'aij dit, (Pitié qu'on trouue icij tres etrange et hors de saison) et que la lettre a Vlaerdingen estoit pour le sauuer aussi apprehendant que s'il fust venu la voir, Mortagne luy eust pu donner d'un coup de pistolet a travers la teste. Enfin tout est sauué pourveu que tout le monde soit charitablement persuadé de l'jnnocence de ces deux nuits, qu'il a passees en sa chambre, la premiere en presence d'une femme de chambre qui alloit et venoit, et la seconde, seuls sans aucun tesmoin, mais soo den suppliant segt<note n="#12"/>, mesme sans luy avoir demandé la moindre chose au prejudice de son honneur, comme elle l'a confirmee par serment solennel, mais la depravation du siecle enclin a croire plustost le mal que le bien du prochain rend cecij d'un peu difficile digestion a plusieurs, pour moy je m'en rapporte a ce qui en est.</p>
<p>Cette affaire qui occupe tout le monde et fait oublier tout autre chose m'auroit presque fait oublier nos affaires. Van Heteren est de retour a qui j'ay paijé sur vostre billet les 180 Livres qu'il vous a baillez. ma mere vous remercie de la peijne qu'il vous a plu de prendre a cause de sa monstre<note n="#13"/> qu'elle attend avec jmpatience, comme je fais aussi les desseins de Vaux<note n="#14"/> et autre chose de cette nature que vous pouriez avoir trouuez, La Coste est partij depuis peu de jours pour Paris. ce sera par luij ou par quelques autres de ces messieurs que nous attendons nostre fait.</p>
<p>Vous scavez que la Niveen a eu deux annonces desia avec le Buat et se marieront sans aucune ceremonie a Patijneburg<note n="#15"/> ou ils se sont retirez depuis dix ou
douse jours, sur quoy la grande affaire survenue fait qu'on ne songe non plus a elle comme si elle n'estoit point au monde.</p>
<p>Languerac<note n="#16"/> qu'on croioit estre allé a Culemburg pour assister le Conte<note n="#17"/> son ami de bon conseil afin qu'il n'entreprist rien qui pourroit nuire apres a sa jurisdiction, vient d'estre mené prisonnier ce matin en la Chatellenie de la Cour, par quelques soldats des Gardes. les Comissaires<note n="#18"/> qui sont encore a Culembourg l'aijant fait arrester la, on ne scait pas encore le pourquoy mais on dit que c'est pour avoir contribué a persuader le Comte de laisser eschapper Mortagne, et si cela est, il pourra fort mal passer son temps comme le comte mesme. Les Etats d'hollande qui sont assemblez encore et l'estoient desia lors du Rapt, estant acharnes comme des diables contre le Comte, le ravisseur et ses complices<note n="#19"/>, on a arresté aussi un advocat<note n="#20"/>, qui avoit receu une lettre de Mortagne ou Langerac par la quelle on le prioit d'aviser en cette affaire.</p>
<p>Madame la Princesse<note n="#21"/> a fait visiter hier la pucelle et luy a fait faire compliment sur son heureux retour et luy tesmoigner la part qu'elle avoit prise a son malheur, et Messieurs de la Cour ont trouué bon qu'elle vit tout le monde pour faire voir son jnnocence, ses parens et tuteurs aijant voulu qu'elle se retirast en Zelande.</p>
<p>Le Rijngrave<note n="#22"/> et autres personnes de condition s'estants presentees ce matin, a la Chatellenie pour parler a Languerack on le leur a refusé, et on ne luij fait parler a personne. On l'a examiné ce matin mais on ne scait rien encore du resultat. tout le monde le plaint quoy qu'on ne sache encore s'il est coulpable, enfin le Comte en toutte façon sera la duppe, s'il livre Mortaigne pour lavoir si longtemps gardé, et s'il l'a laissé echapper, adieu la souueraineté sans ressource. Voicy de la poesie mais composee avant mesme qu'on sceut s'il voudroit rendre la pucelle ou non.</p>
<lg type="poem">
<l>Culembourg si tu veux ne pas devenir Troije.</l>
<l>Pour sauuer Orleans donne Paris en Proije.</l>
<l>La Pucelle jadis nommee d'Orleans</l>
<l>Fist bien parler de soy par ses rares faits d'armes.</l>
<l>Une autre d'Orleans a present par ses charmes,</l>
<l>Fait esclatter son nom au dehors, au dedans.</l>
<l>Mais il y a un point entre elles different.</l>
<l>L'une sauva son Roij, l'autre perd son Amant<note n="#23"/>.</l>
</lg>
<p>Cet amant is Jan van Vlaerdingen qui auroit esté fiancé avec elle le lendemain du Rapt. la Chanson jmprimee jcij jointe a esté chantee deux jours durant op de Kapels Brug, et sur le marché en publicq.</p>
<p>Adieu met den naesten breeder van alles<note n="#24"/>.</p>
</div>
</body>
</text>
</TEI>
