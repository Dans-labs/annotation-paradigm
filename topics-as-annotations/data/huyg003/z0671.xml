<TEI>
<teiHeader>
<meta type="id" value="0671"/>
<meta type="date" value="1659-09-25"/>
<meta type="sender" value="huyg003"/>
<meta type="recipient" value="boul014"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0671">
<div type="opener">
<p>le <date>25 Sept. 1659</date>.</p>
<p>Monsieur <persName key="boul014">Bouillaut</persName>.</p>
<p>Monsieur</p>
</div>
<p>Outre les 10 exemplaires de mon Systeme<note n="#1"/> que j'ay fait mettre avec deux horologes dans une bale de livres de Monsieur Elsevier, je vous en ay encore adressè 3 depuis que j'ay donnè a Messieurs Coventri<note n="#2"/> et Sherburn<note n="#3"/> Anglois qui s'en alloyent faire le voyage par terre. Et je croy que vous aurez plustost receu ceuscy que les premiers. Il y en avoit pour vous et pour Messieurs de Monmor et Chapelain comme aussi dans l'autre pacquet, et ainsi vous en aurez de reste. C'est pourquoy lors que les 10 autres arriveront ou s'ils sont desia arrivez et que cet avis ne viene pas trop tard, je vous prie d'en envoyer un à Monsieur <persName key="chan019">Chanut</persName>, que j'ay eu l'honneur de connoistre lors qu'il estoit icy Ambassadeur, et un autre a Monsieur Petit, a qui vous ferez aussi scavoir s'il vous plaist que je n'ay point receu de reponse de luy<note n="#4"/> depuis que je luy ay
envoyè<note n="#5"/> l'exacte description de mon horologe avec le pendule de 3 pieds.</p>
<p>J'ay veu que l'on avoit mis icy dans nos gazettes qu'a Rome l'on a remarquè une nouuelle estoile<note n="#6"/> depuis peu, sans dire dans quel signe ou quel endroit du ciel elle est située. Si vous en avez connoissance vous m'obligerez fort de m'en faire part, qui suis de tout mon coeur.</p>
</div>
</body>
</text>
</TEI>
