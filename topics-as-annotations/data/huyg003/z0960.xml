<TEI>
<teiHeader>
<meta type="id" value="0960"/>
<meta type="date" value="1662-01"/>
<meta type="sender" value="thev001"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0960">
<div type="opener">
<p>Monsieur</p>
</div>
<p>Je suis bien fasche que ma derniere lettre<note n="#1"/> ne nous ait point este rendue et qu vne autre que jecriuois aussy a Monsieur Vossius ait courru la mesme fortune. Je vous enuoie la description d'un niueau<note n="#2"/> que vous me demandes<note n="#3"/> et qui a selon mon opinion bien des auantages sur les niueaus dont on sest serui jusques a present. Pour ce qui est des experiences du siphon Je seray aussy bien aise daprendre de vous quel cas lon peut faire de lhipothese cy jointe<note n="#4"/> que Je vous en enuoie, mais cela a vostre loisir ou dans les lettres de Monsieur uostre Frere<note n="#5"/> qui me faict honneur de me communiquer ce que vous luy escriues, car Je veus quereller Monsieur Chapelain de ce quil a bien osé appeler paresseus vn homme qui a plus fait luy seul a lage de trente ans que tant de millions dautres qui ont passe pour fort diligentes et qui sestant deuoues à lestude n'ont rien fait daprochant de vos decouuertes. Je vous feray souuenir icy des Relations que vous mauez promises. Jattens responce du pere Magnan<note n="#6"/> sur le suiet des lunettes. cependant Je vous diray quil met son verre sur vne poignee de bois comme ceus du mestier.</p>
<p>Jay escrit a Venise pour du verre et Jay fait jetter trois de ces formes pour les microscopes que Ferrier<note n="#7"/> auoit faites et quil nous aura peut estre monstré.</p>
<p>On a decouuert depuis peu vn homme qui taille la pierre en sorte que de trente personnes qui sont passees par ses mains il ni en a pas en deus qui ayent eu la sieure. mais Je vous en ecriray plus amplement lorsque Jauray la responce aux lettres que [j'en ay]<note n="#8"/> ecrites en languedoc où il est.</p>
<p>J'attens auec beaucoup d'jmpatience les experiences que Monsieur le prince Leopold m'a fait l'honneur de me promettre. J'ecriray à Monsieur Vuiani ce que vous me mandes<note n="#9"/> de son liure. il a vne extreme curiosite de veoir les vostres et vos
libraires en deueroient enuoier icy et a Florence ou ils disent que lon n'en trouue point.</p>
<p>J'attens que Monsieur Vossius soit en vos quartiers et a la Haye pour luy ecrire et reparer la perte de ma lettre. Je suis</p>
<div type="closer">
<p>Monsieur
<lb/>Vostre treshumble et tres obeissant serviteur <persName key="thev001">Thevenot</persName>.</p>
</div>
</div>
</body>
</text>
</TEI>
