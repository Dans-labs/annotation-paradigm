<TEI>
<teiHeader>
<meta type="id" value="1733"/>
<meta type="date" value="?"/>
<meta type="sender" value="olde010"/>
<meta type="recipient" value="?"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1732"/>
</teiHeader>
<text>
<body>
<div type="letter" id="z1733">
<p>A Summary Account
<lb/>of the <hi rend="i">Laws</hi> of <hi rend="i">Motion</hi>, communicated by Mr. <hi rend="i">Christian Hugens</hi> in a Letter<note n="#1"/> to the <hi rend="i">Royal Society</hi>, and since printed in <hi rend="i">French</hi> in the <hi rend="i">Iournal des Scavans</hi> of March 18. 1669 St. n.</p>
<p>&nbsp;</p>
<p>Before these <hi rend="i">Rules</hi> of <hi rend="i">Motion</hi> be here deliver'd, 't is necessary to preface something, whereby the worthy Author of them may receive what is unquestionably due to him, yet without derogating from others, with whom in substance he agreeth. But, forasmuch as this Subject is of that nature, that all Philosophy and generally all Learn'd men are therein concern'd, it will be most proper, to publish these <hi rend="i">Rules</hi>, as well as we did those of D. <hi rend="i">Wallis</hi> and D. <hi rend="i">Wren</hi> (Number 43)<note n="#2"/> in the Language of the Learn'd, together with some Historicall passages relating thereto: Which we now doe, as follows.</p>
<p>&nbsp;</p>
<p>Cum novissimis mensibus nonnulli e <hi rend="i">Societate Regia</hi> in publico ejusdem Consessu<note n="#3"/> enixius urgerent, ut gravissimum illud de <hi rend="i">Regulis Motus</hi> Argumentum, non semel inter Jpsos antehac agitatum, sed, pluribus aliis intercurrentibus rebus, nunquam, uti par erat, discussum expensumve, tandem aliquando Examini rigido subjectum consiceretur; Visum equidem fuit Illustrissimo isti Caetui decernere, ut quotquot e Sociis suis indagandae <hi rend="i">Motus</hi> indoli prae caeteris incubuissent, rogarentur, ut sua in rem illam Meditata et Inventa depromere, simul et ea, quae ab aliis Viris praecellentibus, <hi rend="i">Galilaeo</hi><note n="#4"/> puta, <hi rend="i">Cartesio</hi><note n="#5"/>, <hi rend="i">Honorato Fabri</hi><note n="#6"/>, <hi rend="i">Ioachimo Iungio</hi><note n="#7"/>, <hi rend="i">Petro Borrelli</hi><note n="#8"/>, aliisque, de argumento isto
fuerant excogitata, congerere &amp; procurare vellent; eo scilicet fine, ut consultis hoc pacto collatisque omnium sententiis, illa dehinc Theoria, quae cum Observationibus et Experimentis, debitâ cura et side crebro peractis, quam maxime congrueret, Civitate philosophica suo Iure donaretur.</p>
<p>Edito hoc celeusmate, incitati protinus e dicta Societate fuerunt, inprimis <persName key="huyg003">Christianus Hugenius</persName>, <persName>Iohannes Wallisius</persName>, <persName key="wren002">Christophorus Wrennus</persName>, ut suas de <hi rend="i">Motu</hi> Hypotheses et Regulas, quibus condendis aliquamdiu insudassent, maturare atque expedire satagerent. Factum hinc, ut selectus ille Virorum praestantissimorum Trias, post paucarum septimanarum spatium, Theorias suas, eleganter compendifactas, tantum non certatim transmitterent, <hi rend="i">Regiaeque Societatis</hi> super iis sententiam exquirerent.
Primus omnium D. <persName key="wall057">Wallisius</persName>, sua de <hi rend="i">Motibus aestimandis Principia</hi>, literis d. 15. <hi rend="i">Novembris</hi> 1668. datis, ejusdemque mensis die 29. traditis et praelectis, communicavit<note n="#9"/>. Mox eum excepit D. <hi rend="i">Christophorus Wren</hi>, qui <hi rend="i">Naturae Legem de Collisione Corporum</hi>, proximo mense <hi rend="i">Decembri</hi>, ejusque die 17. eidem <hi rend="i">Societati</hi> publice exhiberi cuvarit<note n="#10"/>: quae in mandatis mox dedit (prae-habito tamen utriusque hujus Authoris consensu) ut ad commodiorem horum Scriptorum communicationem, disussionemque diffusiorem, res tota typis mandaretur.</p>
<p>Haec dum apud Nos geruntur, Ecce adfert Nobis tabellarius d. 4. <hi rend="i">Januarij</hi> insequentis (<hi rend="i">St. Angl.</hi>). Domini <hi rend="i">Hugenii</hi> literas<note n="#11"/> ejusdem Mensis die 5. (at <hi rend="i">St. nov.</hi>) exaratas, ejusque Scripti, de <hi rend="i">Motu Corporum ex mutuo impulsu</hi>, priores Regulas quatuor, una cum demonstrationibus, continentes. Habebam ego in promptu Theoriae <persName key="wren002">Wrennianae</persName> Apographum, idque actutum eodem plane die sic favente Tabellione publico, D. <persName key="huyg003">Hugenio</persName>, redhostimenti vice, remittebam<note n="#12"/>, dilata interim literarum <hi rend="i">Hugenianarum</hi> (quibus tale quid includi, ob molem, et antegressum Authoris promissum, suspicabar) resignatione, donec ferret occasio Nobilissimum et Sapientissimum Regiae Societatis Praesidem, Dominum Vice-Comitem <hi rend="i">Brouncker</hi>, compellandi. Quo facto, amborumque Regulis in modo dicta <hi rend="i">Societate</hi> collatis, mirus confestim in utroque consensus effulsit; id quod insignem in nobis lubentiam pariebat, utrumque hoc Scriptum praelo nostro committendi<note n="#13"/>. Nihil hic nobis deerat a parte <hi rend="i">Hugenii</hi>, quam ejus consensus; absque quo fas nequaquam judicabamus, ipsius Inventum, maxime cum illud haud integrum eo tempore nobis dedisset, in lucem emittere. Curae interim nobis erat, scriptum Ipsius publicis Regiae Societatis monumentis inserendi; simul &amp;
Authori<note n="#14"/> d. 11. <hi rend="i">Januar</hi>. solennes pro cordata illa communicatione gratias reponendi; additâ dehinc (die scil. 4. <hi rend="i">Februarii</hi><note n="#15"/> sollicitâ commonefactione, ut suam hanc Theoriam vel <hi rend="i">Parisiis</hi> (quod proclive erat factu in <hi rend="i">Eruditorum</hi>, ut vocant, <hi rend="i">Diario</hi><note n="#16"/>) vel hic <hi rend="i">Londini</hi> in <hi rend="i">Adversariis Philosophicis</hi>, inprimendam curaret, vel saltem permitteret. Quibus expeditis litteris paulo post secundas<note n="#17"/> accepimus ab <persName key="huyg003">Hugenio</persName>, scripti <persName key="wren002">Wrenniani</persName> de hoc argumento recte traditi mentionem facientes, nil tamen quicquam de suimet scripti Editione, vel <hi rend="i">Parisiis</hi> vel <hi rend="i">Londini</hi> paranda, commemorantes.</p>
<p>Unde liquere omnino autumem, ipsum sibi defuisse <hi rend="i">Hugenium</hi> in illa publicatione maturanda; quin imo occasionem dedisse procrastinando, ut laudatus Dominus <persName key="wren002">Wren</persName>, pro ingenii sui sagacitate geminam omnino Theoriam eruens, in gloriae, huic Speculationi debitae, partem jure veniret; cum extra omne sit dubium, neutrum horum Theoriae illius quicquam, priusquam Scripta eorum simul comparerent, rescivisse ab altero, sed utrumque, propriâ ingenii faecunditate, pulchellam hanc sobolem enixum fuisse.</p>
<p>Solvit equidem <hi rend="i">Hugenius</hi>, ante aliquot jam annos, <hi rend="i">Londini</hi> cum ageret<note n="#18"/>, illos de <hi rend="i">Motu</hi> Casus qui ipsi tunc proponebantur; luculento sane argumento, eum jam tum exploratas habuisse Regulas, quarum id evidentià praestaret. At non affirmabit ipse, cuiquam se <hi rend="i">Anglorum</hi> suae Theoriae quicquam aperuisse; quin fateri tenetur, se ab eorum nonnullis ad communicationem ejus sollicitatum, nec tamen unquam, nisi nuperrime, ad id faciendum pertractum fuisse.</p>
<p>His itaque veritati et Iustitiae litatis, ipsas jam <hi rend="i">Hugenii</hi> Regulas sermone <hi rend="i">Latino</hi> in ampliorem Eruditorum usum, sie donamus.</p>
</div>
</body>
</text>
</TEI>
