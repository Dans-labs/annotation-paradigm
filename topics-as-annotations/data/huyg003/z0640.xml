<TEI>
<teiHeader>
<meta type="id" value="0640"/>
<meta type="date" value="1659-07-24"/>
<meta type="sender" value="huyg003"/>
<meta type="recipient" value="boul014"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0640">
<div type="opener">
<p>A <placeName key="denha004">la Haye</placeName> le <date>24 Jul. 1659</date>.</p>
<p>Monsieur</p>
</div>
<p>Ce qu'il vous a pleu me communiquer de la lettre du Prince Leopold<note n="#1"/>, confirme tout à fait les assurances que vous m'aviez donnè auparavant de sa civilitè et benignitè, et certainement je fus surpris de trouuer dans les paroles de Son Altesse des termes si obligeants et des louanges beaucoup plus que je ne merite, au lieu de veoir rejecter les raisons que j'avois alleguè pour ma defence. Je ne manqueray pas de l'en remercier, lors que j'envoyeray mon livre de Saturne<note n="#2"/>, qui est tout prest, et n'attend que quelque bonne occasion. Je croy que vostre horologe est desia partie car il y a 5 ou 6 jours que le Sieur Elsevier l'a emportée pour l'empacqueter dans quelque bale de livres. L'ouurage estoit bien à mon grè, specialement parce que le pendule y estoit assez pesant. S'il estoit fort leger, alors la difficultè que vous proposez pourroit avoir lieu en quelque sorte; mais estant pesant comme il est, et l'action de la manivelle ayant tres peu de force il n'y a rien du tout à craindre. Vous posez pour fondament de vostre doute, que selon la differente impulsion donnée à quelque pendule que ce soit son mouuement sera plus ou moins viste. Ce qui n'est pas vray pourtant, sinon que quand c'est quelque grande force qui donne cette impulsion mais non pas quand elle suffit seulement à entretenir les vibrations du pendule. Comme par exemple si vous suspendiez un pendule libre et non pas attachè à l'horologe d'un pied de longeur, avec une boule d'une ou deux onces; apres que vous l'aurez fait aller une fois avec la main, vous pourrez facilement entretenir son mouuement en ne faisant que souffler dessus à chaque vibration; mais quoy que vous taschiez à le faire aller plus viste en soufflant plus viste, vous n'en viendrez jamais à bout, tant que vous laisserez ladite longeur au pendule. Or ce mesme pendule estant appliquè dans une horologe, la manivelle QR<note n="#3"/> n'agit pas avec<note n="#4"/> grand' force sur ce pendule que ne faisoit auparavant vostre haleine, parce que la manivelle n'a aussi que justement autant de force qu'il en faut pour faire continuer les vibrations d'une esgale largeur. Quoyque donc par quelque inegalitè de l'ouurage
l'horologe
veuille cheminer plus viste, il n'en peut rien faire à cause du pendule qui est attachè à la manivelle, et sur le quel cette manivelle n'a pas plus de pouvoir pour luy faire haster son train ordinaire, que vous n'aviez en soufflant dessus. Si vous estiez de l'academie chez Monsieur de Monmor je vous prierois d'y faire veoir ces raisons, parce que Monsieur Chapelain mande<note n="#5"/> qu'encore dernierement on y a fait de semblables objections à la vostre. Mais ce m'est assez si je vous ay satisfait, l'experience seule estant suffisante pour convaincre les autres; par la quelle ils trouveront que le pendule appliquè aux horologes est encore plus juste que lors qu'il en est separè, à cause de l'esgale largeur des vibrations.</p>
<p>Je suis marry que Jupiter et Saturne vous soyent eschappez cette fois auparavant que vous ayez pu dresser vostre lunette. Mais y ayant tant de belles places et de beaux jardins a Paris, et quantitè de personnes curieuses, je croy que vous trouverez bientost quelque lieu commode pour la placer, et m'asseure qu'a veoir seulement le croissant de la lune vous ne vous plaindrez pas de la peine qu'en cela vous prendrez. Je suis entierement</p>
<div type="closer">
<p>Monsieur
<lb/>Vostre tres humble et tres obeissant seruiteur.</p>
</div>
</div>
</body>
</text>
</TEI>
