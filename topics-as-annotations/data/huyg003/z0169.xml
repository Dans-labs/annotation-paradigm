<TEI>
<teiHeader>
<meta type="id" value="0169"/>
<meta type="date" value="1653-12-13"/>
<meta type="sender" value="scho197"/>
<meta type="recipient" value="huyg003"/>
<meta type="senderloc" value="leide001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z0169">
<div type="opener">
<p><persName key="scho197">Fr. à Schooten</persName> Clarissimo Viro Domino <persName key="huyg003">Christiano Hugenio</persName>.</p>
</div>
<p>Acceptis tuis, 10 Dec. ad me datis, gratijsque pro ijs redditis, nolui deficere promissis: nimirum, ut Te participem facerem eorum, quae Nobilissimus Cartesius et Ornatissimus Bartholinus<note n="#1"/> dignati sunt ad me perscribere, singuli suam de Circuli Quadraturâ Clarissimi Gregorij à Sancto Vincentio proferentes sententiam, prout eandem priori examinandam magnopere commendassem. Quocirca à Te praecor, ne haec<note n="#2"/> alijs communicatum iri sinas, siquidem alter ingenuè mentem suam et coram amico exponit, quae si alijs communicata fuerint, pacem non parum dubio procul turbarent, (cum veritas odium pariat); et alter omnino à me petierit, ut, quae ille ex literis Clarissimi Domini <persName>De Beaune</persName> piae memoriae excerpserat, penes me reservare vellem, nec ulli alteri ostendere. Quae tamen, ut ut mihi iniuncta, ut laterent Te, non committendum
duxi, sed ut in veritatis defensionem, quam tibi defendendam suscepisti, usui forte esse possent. Si Guldino meo<note n="#3"/>, alijsque quae commodavi Tibi, utaris parum, quaeso Ducquio committere velis, quem paucos intra dies hic exspecto, qui facilè illa apportabit. Caeterum rogo ut me credas</p>
<div type="closer">
<p>Tibi addictissimum <persName key="scho197">Fr. à Schooten</persName>.</p>
<p><placeName key="leide001">Leijdae</placeName> <date>13 Decembr. 1653</date>.</p>
</div>
</div>
<div type="para">
<p>Nobilissimo atque Clarissimo Domino <persName key="huyg003">Christiano Hugenio</persName>, amico integerrimo.
<lb/>Hagae
<lb/>per amicum.</p>
</div>
</body>
</text>
</TEI>
