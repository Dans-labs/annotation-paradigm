<TEI>
<teiHeader>
<meta type="id" value="0140"/>
<meta type="date" value="1652-12-15"/>
<meta type="sender" value="guts001"/>
<meta type="recipient" value="huyg003"/>
<meta type="senderloc" value="leuve001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z0140">
<div type="opener">
<p>Clarissimo Viro D. <persName key="huyg003">Christ. Hugenio</persName> <persName key="guts001">Gerardus Gutschovius</persName> S.D.</p>
</div>
<p>Ex quo secundas tuas recepi Hugenij ingeniosissime unice ex alijs ortae occupationes, quod ad eas non responderim in causa sunt: quod vero ad primas quoque nihil responsi dederim, et de scripto vestro praestantissimo et subtilissimo, a te, ad me misso, sententiam meam non adscripserim, ante Christi Domini Natalitia prolixiori epistola exspectabis: un√¢ quid in vitris seligendis, terendis, poliendis ipse
sciam, vel exercitio repererim, vel observaverim. Dico ante 24 huius, illud enim tempus selegeram (utpote tum negotijs quibus nunc distringor expeditis) ut secundas tuas vidi, ad illas respondendum: nunc vero scribo ut ultimas vidi, ne me tergiversantem amplius inhumanius, aut saxi instar immobilem credas: et ut scias mihi nihil tam in votis esse, aut inter rara et secreta reconditum, quod imposterum totum tuum futurum non sit: exspecta igitur tantillum dum tantum otij nactus fuero, ut animum erga te meum expleam: et me totum tuum reperies. Vale.</p>
<div type="closer">
<p><placeName key="leuve001">Lovanij</placeName> 15 <date>10<hi rend="sup">bris</hi> 1652</date>.</p>
</div>
</div>
<div type="para">
<p>Clarissimo Domino Domino <persName key="huyg003">Christ. Hugenio de Zulehem</persName>
<lb/><placeName key="denha004">Hagae Comitis</placeName>.</p>
</div>
</body>
</text>
</TEI>
