<TEI>
<teiHeader>
<meta type="id" value="2002"/>
<meta type="date" value="1675-01-17"/>
<meta type="sender" value="voye010"/>
<meta type="recipient" value="huyg003"/>
<meta type="senderloc" value="brest901"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z2002">
<div type="opener">
<p>a brest du 17<hi rend="sup">me</hi> Janvier 1675.</p>
<p>Monsieur</p>
</div>
<p>La personne dont je vous auois ecrit et qui pretend auoir trouué le secret de la longitude a ensin obtenu aupres d'vn capitaine de s'embarquer et va faire preuue de son secret dans vn voyage de terre neuue et de lamerique il fait icy grand bruit et la chose passe quasi pour assurée aupres de la plus part des marins qui ne connoissent la longitude que de nom, ce nest pas que monseigneur de Segnelay<note n="#2"/> m'a fait l'honneur de m'escrire quauparauant quil sembarquast il falloit voir, si la chose auoit quelque apparence de succes mais comme il se fuit de moy, qu'il ne veut communiquer ny declarer son secret a personne qu'a son retour et apres lauoir prouué autentiquement dans ce voyage jay cru qu'il falloit le laisser satisfaire puis qu'il en est si fort entesté sans que j'y voye (autant que jen ay pu apprendre) grand fondement. Comme J'ay vn beaufrere fort intelligent dans la nauigation qui apres auoir couru la plus part des mers depuis quinse ans est reuenu depuis peu au logis et se doit embarquer sur vn escadre de vaisseaux que lon arme en ce port tant pour terre neuue que pour les costes j'ay cru que vous ne seriés point fasché que je vous fisse derechef offre de mes seruices pour lepreuue de vostre inuention ne pouuant la mettre en meilleures mains ny d'vne personne plus intelligente me reseruant lobseruation du depart et celle de son retour, il y a pres d'vn mois que je l'instruis sur ce suiet et y continue touts les jours en cas que vous soyés dans les mesmes sentiments. Si vous souhaites m'enuoyer vostre instrument et vne petite instruction sur son suiet je prendray tout le soin qui sera necessaire pour l'en instruire, desorte que jespere que vous en aurés vne satissaction entiere. Si vostre instrument
nestoit pas prest encores, je le ferois retarder icy en attendant de vos nouuelles sur ce suiet je vous prie de croire que je ny veux prendre autre Interest que celuy de vostre satisfaction de celle d'vn peu de ma curiosité et de l'enuie de vous faire voir que je suis auec bien du respect &amp;c.</p>
<div type="closer">
<p>Monsieur
<lb/>Vostre treshumble et tresobeissant serviteur <persName key="voye010">De la Voye</persName>.</p>
</div>
</div>
</body>
</text>
</TEI>
