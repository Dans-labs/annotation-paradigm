<TEI>
<teiHeader>
<meta type="id" value="0738"/>
<meta type="date" value="1660"/>
<meta type="sender" value="gott004"/>
<meta type="recipient" value="vinc027"/>
<meta type="senderloc" value="rome_001"/>
<meta type="recipientloc" value="?"/>
<meta type="language" value="la"/>
<meta type="link" value="0737"/>
</teiHeader>
<text>
<body>
<div type="letter" id="z0738">
<p>Ab eo tempore quo vltimas<note n="#2"/> dedi ad Reverentiam Vestram per variorum manus errauit libellus<note n="#3"/> Domini Hugenij, erratque etiamnum, amisso Domino, et
inter aduersariorum turbam versatur, omni destitutus patrono; qui eum ex latina lingua in Italicam vertere, et vt eum possint euertere, arma parant; tubos conficiunt, calamos expediunt, quid tandem? authorem operis huius, suorum operum Correctorem, diem, et locum dicere meditantur, ad quem conuocatis nonnullis Mathematicis excellentioribus, tubi conferantur, resque penitius examinetur, deque phaenomenis Saturnj, in lucem editis, iudicium ferant, ea conditione, vt qui erroris conuictus, ex arena discesserit, expensas soluat.
Hisce conditionibus prouocare statuit Dominum Hugenium, Eustachius Diuinus; iamque propemodum confecit tubum 36 palmorum; hoc est 25 circiter pedum.
Electionem loci seu ciuitatis, in qua conueniant offeret Domino <persName key="huyg003">Hugenio</persName>.</p>
</div>
</body>
</text>
</TEI>
