<TEI>
<teiHeader>
<meta type="id" value="1682"/>
<meta type="date" value="1668-12-25"/>
<meta type="sender" value="greg020"/>
<meta type="recipient" value="olde010"/>
<meta type="senderloc" value="?"/>
<meta resp="corpus" type="recipientloc" value="londe002"/>
<meta type="language" value="la"/>
</teiHeader>
<text>
<body>
<div type="letter" id="z1682">
<p>An Extract</p>
<p>&nbsp;</p>
<p>Of a Letter of Mr. <persName key="greg020">James Gregory</persName> to the Publisher, containing some Considerations of his, upon Mr. <persName key="huyg003">Hugens</persName> his Letter, printed<note n="#2"/> in Vindication of his Examen of the Book, entitled <hi rend="i">Vera Circuli &amp; Hyperbola Quadratura</hi><note n="#3"/>.</p>
<p>Ex duobis Argumentis, quibus conatur Nobilissimus Dominus <hi rend="i">Hugenius</hi> doctrinam meam evertere, primo quidem, responsionis fundamentum dedi in <hi rend="i">Proaemio</hi> ad <hi rend="i">Geometriae partem universalem</hi><note n="#4"/><hi rend="i">:</hi> alterum autem provenit solummodo à <hi rend="i">Propositione</hi> 11. non recte, opinor, ab <hi rend="i">Hugenio</hi> intellecta. quam tandem admittit post Correctiones (<hi rend="i">ut inquit</hi>) a me factas. Ut autem, simul cum resolutione Objectionum, omnem evertam dubitandi rationem, ex admissa <hi rend="i">Propositione</hi> 11ma. in forma conabor probare syllogistica, Nullam esse rationem Analyticam inter Circulum et diametri Quadratum: Praeter Modum quippe et Figuram nil deest in hactenus à me publicatis, quin id integre demonstretur; quae interim forma raro à Geometris exigitur. Dico itaque,</p>
<p>Si daretur ratio Analytica (seu ratio notis Analyticis exprimenda) inter Circulum et Diametri quadratum, tunc Circulus analytice componeretur ex Quadratis, inscripto &amp; circumscripto. Sed posterius est absurdum. Ergo. Sequela <hi rend="i">Majoris</hi> sic probatur;</p>
<p>Quantitas quaesita &amp; determinata invenitur ex quantitatibus quibuscunque eam determinantibus, in ea ratione, seu relatione quam habet quantitas determinata ad dictas quantitates determinantes. Sed Quadratum inscriptum &amp; circumscriptum Circulum determinant, ideoque ex illis Circulus daretur in ea relatione, quam habet ad diametri Quadratum vel ejus semissem, hoc est si esset ratio analytica inter Circulum &amp; Diametri quadratum; ex dictis quantitatibus determinantibus <hi rend="i">analytice</hi> componeretur Circulus. Ex dictis enim quantitatibus omnia analytice componi possunt, quae ad eas rationem habent analyticam.</p>
<p>Secundi syllogismi <hi rend="i">Minor</hi> est evidentissima. <hi rend="i">Major</hi> autem est Axioma ab omnibus Geometris tacite admissum.</p>
<p><hi rend="i">Minor</hi> syllogismi prioris sic probatur.</p>
<p>Eodem modo componitur Circulus ex Quadrato inscripto et circumscripto, quo componitur Quadrans Circuli ex Triangulo inscripto et Trapezio vel potius Quadrato circumscripto. Sed ex 11<hi rend="sup">ma</hi> <hi rend="i">Propositione</hi> Quadrans circuli seu Sector non potest componi analytice ex Triangulo inscripto &amp; Quadrilatero circumscripto. Ergo.</p>
<p><hi rend="i">Major</hi> est evidens. At poterit fortasse distingui <hi rend="i">Minor</hi>, dicendo: Propositionem 11<hi rend="sup">am</hi> veram esse in methodo <hi rend="i">Indefinita</hi>; sed posse esse falsam in methodis <hi rend="i">particularibus</hi>. At insto. Omnis methodus indefinita in methodos seu casus particulares est resolubilis. Sed haec methodus indefinita, nempe quod Sector sit terminatio datae seriei convergentis, in nullam particularem resolvi potest. Nulla igitur datur hîc methodus particularis. <hi rend="i">Major</hi> patet, quia quantitates aequales in se mutuo sunt resolubiles. <hi rend="i">Minorem</hi> ita probo; Si haec Methodus indefinita resolveretur in aliquam particularem, resolutio fieret vel ab Analysi <hi rend="i">speciosa</hi> vel <hi rend="i">numerosa</hi>. Sed neutrum dici potest. Ergo. <hi rend="i">Major</hi> patet ex sufficienti enumeratione. <hi rend="i">Minor</hi> sic probatur: Non ab Analysi <hi rend="i">Spesiosa</hi>, quoniam haec methodus <hi rend="i">indefinita</hi> ad eam est irreducibilis, ut patet ex <hi rend="i">Propositione</hi> 11<hi rend="sup">ma</hi>; Non à <hi rend="i">Numerosa</hi>, quae hic est interminabilis proindeque invariabilis.</p>
<p>In hanc ultimam distinctionem resolvitur I<hi rend="sup">a</hi> Objectio <hi rend="i">Hugenii</hi>. Velim enim Nobilissimum Virum considerare, Omnem plenam Problematis solutionem esse <hi rend="i">Indefinitam</hi>. Nam methodi <hi rend="i">Particulares</hi>, cum sint <hi rend="i">Jnfinitae</hi>, exhiberi omnes nequeunt; neque dirigi possunt à tenore Problematis, quippe illis omnibus communi: Jdeoque requiritur methodus <hi rend="i">Generalis</hi> seu Indefinita, <hi rend="i">Particularium</hi> directrix. Agnosco utique methodos Particulares casu saepe inveniri absque ope Generalis, attamen fatendum est Geometris, nullam esse nec posse fieri Methodum Particularem, in quam resolubilis non sit methodus Indefinita. Si igitur methodus Indefinita omni resolutioni sit impervia (ut in <hi rend="i">Propositione</hi> 11<hi rend="sup">ma</hi> est demonstratum) eodem modo omnes Particulares resolutionem etiam respuent; proindeque tam Definita quam Indefinita nullam compositionem agnoscit. Talis enim Compositio, qualis Resolutio.</p>
<p>Etiamsi praedicta, meo quidem judicio, abunde sufficiant, ne tamen ullus relinquatur cavillationi locus, 11<hi rend="sup">mam</hi> nostram <hi rend="i">Propositionem</hi> etiam in <hi rend="i">Definitis</hi> hic demonstrabimus. Sit ergo B. Polygonum intra Circuli Sectorem, 2 B. Polygonum circumscriptum &amp; priori simile; sufficit enim Polygonorum proportionem definire, ut Theorema definite demonstretur. Continuetur Series convergens ut sit</p>
<p><table>
<row>
<cell>B</cell>
<cell cols="2">2B</cell></row>
<row>
<cell>C</cell>
<cell cols="2">D</cell></row>
<row>
<cell>E</cell>
<cell cols="2">F</cell></row>
<row>
<cell>G</cell>
<cell cols="2">H</cell></row>
<row>
<cell></cell>
<cell>Z</cell>
<cell></cell></row>
<row>
<cell><hi rend="i">a</hi></cell>
<cell cols="2"><hi rend="i">x</hi></cell></row>
<row>
<cell cols="3">√<hi rend="i">ax</hi> 2<hi rend="i">ax</hi> / <hi rend="i">a</hi> + √<hi rend="i">ax</hi></cell></row>
<row>
<cell></cell>
<cell cols="2"><hi rend="i">m</hi></cell></row>
<row>
<cell></cell>
<cell cols="2"><hi rend="i">n</hi></cell></row>
</table></p>
<p>ejus terminatio seu Circuli Sector Z. Dico, Z non posse componi <hi rend="i">Analytice</hi> ex Polygonis <hi rend="i">definitis</hi> 2 B. Si fieri potest, componatur Z. Analytice ex Polygonis Definitis B, 2 B. sintque duae quantitates Indefinitae <hi rend="i">a</hi> &amp; <hi rend="i">x</hi>, e quibus componatur <hi rend="i">m</hi> eodem modo, quo Z componitur à quantitatibus B, 2 B; Item eodem modo componatur <hi rend="i">n</hi> ex quantitatibus √<hi rend="i">ax</hi> 2<hi rend="i">ax</hi> / <hi rend="i">a</hi> + √<hi rend="i">ax</hi>: quantitates <hi rend="i">m</hi>, <hi rend="i">n</hi>, non sunt indefinite aequales ex <hi rend="i">propositione</hi> 11<hi rend="sup">ma</hi>. Si igitur inter <hi rend="i">m</hi> &amp; <hi rend="i">n</hi> fingatur aequatio; <hi rend="i">a</hi> manente quantitate indefinita, aequatio inter <hi rend="i">m</hi> &amp; <hi rend="i">n</hi> tot habebit radices seu quantitates in quas resolvitur <hi rend="i">x</hi>, quot quantitatum, inter se diversas rationes habentium, binarii sunt in rerum natura, quae vices quantitatum <hi rend="i">a</hi>, <hi rend="i">x</hi>, subire possunt, hoc est quae eandem quantitatem <hi rend="i">Analytice</hi> ex se ipsis componunt eodem modo, quo eadem quantitas componitur ex ipsarum media Geometrica √<hi rend="i">ax</hi>, &amp; ex media Harmonica inter dictam mediam Geometricam &amp; <hi rend="i">x</hi>, nempe 2<hi rend="i">ax</hi> / <hi rend="i">a</hi> + √<hi rend="i">ax</hi>, ita ut compositio sit eodem modo quo Z componitur ex B. &amp; 2 B: atque ex Consectario <hi rend="i">Propositionis</hi> 10<hi rend="sup">mae</hi>, omnes quantitatum binarii, rationes quoque diversas inter se habentium, B 2B, CD, EF, GH, &amp;c. in infinitum, possunt supplere vices quantitatum <hi rend="i">a</hi>, <hi rend="i">x</hi>, quoniam Z eodem modo componitur ex B 2B, quo ex CD, EF, vel GH, &amp;c. &amp; proinde aequatio inter <hi rend="i">m</hi> &amp; <hi rend="i">n</hi> radices habet numero
infinitas. Sed omnis aequatio habet ad summum tot radices, quot habet dimensiones; &amp; proinde aequatio inter <hi rend="i">m</hi> &amp; <hi rend="i">n</hi> dimensiones habet numero infinitas, quod est absurdum; ideoque Z seu Circuli Sector non potest Analytice componi ex Polygonis definitis B, 2B. quod demonstrandum erat. Hinc manifestum est, Terminationem cujuslibet seriei convergentis, si non possit componi ex terminis convergentibus <hi rend="i">indefinite</hi>, nec posse componi <hi rend="i">definite</hi>; adeoque evanescit simul cum nostra distinctione Objectio <hi rend="i">Hugenii</hi> prima.</p>
<p>Idem in Objectione sua secunda non videtur advertisse, me non solum in <hi rend="i">Propositione</hi> 11<hi rend="sup">ma</hi>, sed etiam in toto meo Tractatulo intelligere per Extractionem radicum, Resolutionem omnium potestatum sive purarum sive affectarum; omnium quippe eadem est ratio, neque ulla imaginabilis est in demonstratione diversitas,
sive Sector supponatur Radix alicujus potestatis purae, sive affectae ad puram irreducibilis. Nam si Sector eodem modo fiat ex primis terminis convergentibus quo ex secundis (ut in Consectario <hi rend="i">propositionis</hi> 10<hi rend="sup">mae</hi> est demonstratum) etiam omnes ejus potestates sive purae sive quocunque modo affectae eodem modo componitur é primis quo é secundis terminis convergentibus, quae (in Analyticis exhibitae) erunt aequales quantitates eodem modo Analytice compositae ex primis quo ex secundis terminis convergentibus; quod est absurdum, nempe contra <hi rend="i">Propositionem</hi> 11<hi rend="sup">mam</hi> admissam. Sensus igitur integer <hi rend="i">Propositionis</hi> 11<hi rend="sup">mae</hi> est; Hoc Problema (<hi rend="i">E datis duobus polygonis complicatis</hi>, <hi rend="i">invenire Sectorem sive Circularem sive Hyperbolicum ab illis determinatum</hi>) non potest reduci ad ullam aequationem Analyticam.</p>
<p>In comparatione <hi rend="i">Hugeniana</hi> inter nostras methodos, agnosco, meas approximationes propositionis 20<hi rend="sup">ae</hi> et 21<hi rend="sup">ae</hi> easdem esse cum <hi rend="i">Hugenianis</hi>, sed methodo mihi peculiari demonstratas. At meam approximationem in fine <hi rend="i">propositionis</hi> 25<hi rend="sup">ae</hi> non percipere videtur <hi rend="i">Hugenius</hi>; aliam interim sibi fingit: hanc primo meam non esse probat, deinde tamen eam cum sua comparat, victoriaque potitur. Sed lente hic festinandum.</p>
<p>Sit <hi rend="i">a</hi> Polygonum, Circulo vel Sectori inscriptum, <hi rend="i">c</hi> Polygonum inscriptum duplo plura habens latera, <hi rend="i">d</hi> autem sit Polygonum circumscriptum simile ipsi <hi rend="i">c</hi>. Ex 20<hi rend="sup">ma</hi> <hi rend="i">propositione</hi> Sector est major quam 4<hi rend="i">c</hi>-<hi rend="i">a</hi> / 3; &amp; ex 21<hi rend="sup">ma</hi>, Sector est minor quàm 2<hi rend="i">d</hi>+<hi rend="i">c</hi> / 3, inter quos terminos sit maximus quatuor arithmetice continue proportionalium 8<hi rend="i">d</hi>+8<hi rend="i">c</hi>-<hi rend="i">a</hi> / 15, nempe nostra approximatio; quam rigidissimis <hi rend="i">Hugenii</hi> censuris subjicio. Hallucinatur autem <hi rend="i">Hugenius</hi>, quod Polygona <hi rend="i">a</hi> &amp; <hi rend="i">d</hi> similia sumeret, cum debeant esse <hi rend="i">c</hi> &amp; <hi rend="i">d</hi>, quae duplo plura habent latera. Ne autem dicat, factam esse à me correctionem, consideret hanc approximationem non solum verbis <hi rend="i">propositionis</hi> 25<hi rend="sup">ae</hi>, sed &amp; praxi <hi rend="i">propositionis</hi> 30<hi rend="sup">mae</hi> esse consonam, ubi approximationem <hi rend="i">propositionis</hi> 21<hi rend="sup">mae</hi> ex ultimis similibus Polygonis construo: ridiculum enim
esset, illam e penultimis minus praecisam dare, cum eadem operâ detur magis praecisa ex ultimis. At miror cum <hi rend="i">Hugenius</hi> incidisset in meam <hi rend="i">Hyperbolae</hi> approximationem, quod eam non potuerit <hi rend="i">Circulo</hi> applicare; Nam in Hyperbola absque dubio 24<hi rend="sup">tae</hi> <hi rend="i">proportionis</hi> approximationem ex ultimis similibus polygonis construxit: Omnis enim ad <hi rend="i">Circulum</hi> approximatio ex polygonis deducta, <hi rend="i">Hyperbolae</hi> est etiam applicabilis, &amp; vice versa. Sed hoc non videtur animadvertisse <hi rend="i">Hugenius</hi>; alioqui in fine suarum Animadversionum non promitteret talem Hyperbolicam approximationem, de cujus applicatione ad Circulum nihil dicit. Quae autem illic affirmat (si de semet loquitur in plurali) transeant; si vero etiam de me adeo fidenter sibi persuadeat, falli ipsum putem, cum haec eadem quadratura, de qua loquitur, antequam ab eo videretur, ad laboris dimidium à me sit reducta.</p>
<p>Ne autem <hi rend="i">Hugenii</hi> praxis Geometrica minus peritis videatur nostram superasse, ex nostra approximatione, ab <hi rend="i">Hugenio</hi> rejecta, sequentem praxin exhibebo.</p>
<p>In Figura <hi rend="i">Hugeniana</hi> (quam vide infra) sit AC = A, ZAB<note n="#5"/> =B, sitque A + B∶B∷2B∶C; eritque 8C + 8B - A/15 major, quam arcus ABC; differentia autem, in semi circumferentia minor erit quàm ipsius 1/3500, in triente minor quàm ipsius 1/40000, &amp; in quadrante minor quàm ipsius 1/300000. Sed quoniam praecedens approximatio major est quàm arcus, aliam addamus eodem minorem. Sit A∶B∷B∶D; 12C + 4B - D/15 minor erit quam arcus ABC; differentia autem in semi-circumferentia minor erit quàm ipsius 1/1000, &amp; in quadrante minor quam ipsius 1/60000. Inter has approximationes sit maxima, penultima sex continue <hi rend="i">Arithmetice</hi> proportionalium, quae minor erit quàm arcus, differentia autem, in semi-circumferentia minor erit quàm ejusdem 1/13000, et in quadrante minor quàm ejusdem 1/3000000. Sed haec levia mihi videntur, cum possim Approximationes exhibere, quae ab ipsa semi-circumferentia differant minori intervallo, quàm quaelibet ejus pars assignata, neque nobis amplius apparent haec mirabilia, cum demonstratio solida innotescat. Ad reliqua ab <hi rend="i">Hugenio</hi> publicata, cum à meo instituto sint aliena, nihil dico, nisi quod ipsa <hi rend="i">Hugenii</hi> dicta (non obstante exactissima sua, ut ait, materiae hujus examinatione) à meae <hi rend="i">Appendiculae</hi> factis, ni fallor, longe superentur. Vale. <hi rend="i">Decemb.</hi> 15. 1668.</p>
<p>&nbsp;</p>
<p>Figura <hi rend="i">Hugenii</hi> haec est, quam ipse hoc sensu, licet Gallice, sic explicat.</p>
<p>Sit Arcus Circuli, qui non excedat semi-circumferentiam, ABC, cujus subtensa sit AC; &amp; dividantur ambo in partes aequales per lineam BD. Ducta subtensa AB,
<figure><graphic url="huyg003oeuv06ill67.gif"></graphic></figure>
capias inde ⅔, easque jungas inde ab A ad E in linea CA protracta. Dein, resecta lineae DE parte decima EF, ducas FB, &amp; tandem BG, ipsi perpendicularem: &amp; habebis lineam AG aequalem Arcui ABC, cujus excessus tantillus erit,
ut etiam tunc, quando hic arcus aequalis erit semi-circumferentiae Circuli, futura non sit differentia 1/1400 suae longitudinis; at quando non est nisi tertiae partis circumferentiae, differentia non erit 1/13000; et si non est nisi quartae partis, non differet nisi 1/90000 suae longitudinis.</p>
</div>
</body>
</text>
</TEI>
