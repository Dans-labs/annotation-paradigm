<TEI>
<teiHeader>
<meta type="id" value="0323"/>
<meta type="date" value="1656-07"/>
<meta type="sender" value="huyg003"/>
<meta type="recipient" value="chap002"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0323">
<div type="opener">
<p>Monsieur.</p>
</div>
<p>Permettez moy je vous prie de ne rien repliquer a tant de civilitez et paroles obligeantes dont vostre derniere a estè remplie, et jugez enfin par la demande de cette permission a quel escrivain vous avez a faire, sans souhaiter une preuve plus expresse de son insuffisance. Les observations que Monsieur <persName key="monm010">de Montmor</persName> desire que je fasse, sont celles a quoy j'ay employè mes lunettes aussi tost que j'en ay eues, et quoy qu'il semble raisonnable que Venus et Mars soyent accompagnez de mesme que les autres planetes Saturne, Jupiter et la Terre, je ne l'ay peu le voir pourtant jusques a cettheure. Pour Mars je l'ay aussi regardè avec des lunettes de 24 pieds; non pas Venus, de sorte que peutestre il reste encore quelque chose à decouvrir l'entour d'elle. J'ay leu du Sieur Fontana qu'il avoit remarquè les autres trois suivantes de Venus, mais j'ay de la peine a le croire, parce qu'il devroit aussi avoir veu la lune de Saturne, et parce que je scay que les lunettes desquelles il se servoit n'avoyent que 6 pieds de longeur. La forme de montagne qu'il attribue a Mars, (car pour l'abysme je n'en ay jamais ouy parler) est aussi une pure illusion, et une marque trescertaine de l'imperfection de ses verres ou de ses yeux.
A moy le disque de Mars a tousjours paru ou parfaitement rond, ou diminuè d'une partie ainsi qu'il estoit requis selon le systeme de <persName>Copernicus</persName>. Pour ce qui est de doubler la longeur des lunettes de 24 pieds, je m'imagine que le succes dependroit beaucoup de la Fortune, et, sans cela il y auroit longtemps que je l'eusse essayè, scachant bien que les effects en seroyent tousjours plus admirables, et que si l'on pouvoit atteindre à cent ou 2 cents pieds, l'on verroit sans doubte tourner les planetes a l'entour de leur axe. Mais ce qui me fait doubter si j'y pourrois reussir c'est que je me trouve souvent frustrè en formant les verres qui servent à 24 pieds sans pouvoir m'esclaircir si la faute est dans l'ouvrier ou dans la substance du verre mesme. Toutefois il faut esperer que le temps et l'experience nous facilitera la pratique de cette art, puisque tant de personnes d'esprit commencent à s'en mesler. Je viens à l'extraict qu'il vous a pleu me faire de la lettre de vostre scavant amy de Caen<note n="#1"/>, qui me croit estre grand philosophe asseurement parce que j'ay quelque commerce avec vous. Il demande si je croy que l'influence de Saturne agisse sur la terre et sur les Elements. C'est une question a la quelle je n'ay jamais guere pensè d'autant que je n'ay encore pu remarquer les effects de cette influence, les quel quand ils paroistront, elle sera decidée; toutefois pour ceux que les astrologues luy attribuent je les ay tousjours trouvè hors d'apparence. Quand a la lumiere de Saturne, il est a croire qu'il l'emprunte du Soleil aussi bien que la Terre, Venus, Mars et Mercure, des quels il ne faut plus doubter qui ne l'ayent telle. et il n'est pas trop esloignè pour paroistre si lumineux, quoyque d'autres en pensent. Je croy aussi qu'il tourne en soy mesme ainsi que la terre, et peut
estre en moins de temps, quoy que il la excede beaucoup en grandeur son diametre estant 10 ou 12 fois plus grand que le nostre. Touchant sa lune que j'ay descouverte les observateurs ne m'ont aucunement fait changer d'avis, mais ceux qui sont en Angleterre confirment ce que j'en ay dit jusques a specifier le mesme temps periodique de 16 jours, ainsi que je vous ay escrit cydevant. Les anses paroissent toutes 2 de forme semblable et je ne comprends pas qu'elle est cette distinction entre la droite et la gauche. Je comprens encore moins ce que vostre amy dit que je me suis expliquè au Sieur Fontana sur le suject de la nouvelle lune, puisque je n'ay jamais eu de correspondence avec luy, et ne scay pas mesmes s'il est encore en vie. Il y a quelque jours que Monsieur <persName key="heve011">Hevelius</persName> m'a envoyè son traictè de Saturni nativa facie dans lequel il a proposè son hypothese touchant le phaenomene des anses, qui ne me semble pas fort convenable, au moins elle ne ressemble aucunement a la miene. S'il avoit de meilleures lunettes il ne verroit jamais Saturne trisphaericus comme il l'appelle. et c'est par la que je connoy que celles des autres observateurs, qui l'ont tous veu de mesme n'approchent non plus des mienes. Il me tarde si fort de les appliquer derechef à Saturne, que je donnerois volontiers le reste de l'esté pour avoir l'hyver. C'est alors que j'espere de satisfaire pleinement ma curiositè et la vostre, et de m'acquiter enfin de ce que j'ay promis au public. Je suis.</p>
</div>
</body>
</text>
</TEI>
