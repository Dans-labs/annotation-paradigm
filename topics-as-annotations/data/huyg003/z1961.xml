<TEI>
<teiHeader>
<meta type="id" value="1961"/>
<meta type="date" value="1673-10-14"/>
<meta type="sender" value="wall057"/>
<meta type="recipient" value="olde010"/>
<meta type="senderloc" value="oxfor001"/>
<meta type="recipientloc" value="?"/>
<meta type="language" value="la"/>
<meta type="link" value="1960"/>
</teiHeader>
<text>
<body>
<div type="letter" id="z1961">
<div type="opener">
<p>Clarissimo Viro, <persName key="olde010">Henrico Oldenburg</persName>; <persName key="wall057">Johannes Wallis</persName> S. Octob. 4. 1673. Oxoniae.</p>
<p>Clarissime Vir,</p>
</div>
<p>Quod ad Rectisicationem istius Curvae spectat, quam ego <hi rend="i">Paraboloidem Semicubicalem</hi> appellare soleo; omnino errat Cl. <hi rend="i">Hugenius</hi> (pag. 71, 72. <hi rend="i">Horologii</hi>
<hi rend="i">Oscillatorii</hi>) cum ejus inventionem primam tribuit <hi rend="i">Johanni Heuratio</hi> Harlemensi, Anno 1659. Quippe certum est, eandem Biennio priùs invenisse &amp; demonstrasse <hi rend="i">Gulielmum Nelium</hi> Anglum, Equitis <hi rend="i">Pauli</hi> filium: Et, post illum, id ipsum demonstrasse (ne plures nominem) Honoratissimum D. Vice-comitem <hi rend="i">Brounckerum</hi>. &amp; Cl. <hi rend="i">Wrennium</hi>, Anglos; circiter menses Junii, Juliique, Anni 1657. atque rem jam tum apud nostros notissimam fuisse; utpote inter eos (Geometras aliosque,) qui (<hi rend="i">Societatis Regiae</hi> appellationem nondum adepti) tum solebant in <hi rend="i">Greshamensi</hi> Collegio (post habitas ibidem praelectiones Mathematicas) statis diebus convenire, publicatam &amp; cum plausa acceptam. Idque mihi literis suis, <hi rend="i">Augusto</hi> mane<note n="#2"/> tum sequente, ad me <hi rend="i">Oxonium</hi> datis, indicavit Honoratissimus D. Vice-comes <hi rend="i">Brouncker</hi>; suamque simul demonstrationem tunc misit; ipsissimam illam, quam, Latinè redditam, (ne verbulo, quod sciam, mutato) meamque simul (quae paulò seriùs secuta erat,) in meâ ad Cl. <hi rend="i">Hugenium</hi> epistolâ, tractatui de <hi rend="i">Cycloide</hi> subjunctâ<note n="#3"/>, post editi Anno 1659, pag. 93. totamque simul rei gestae Historiam candidè &amp; sincerè inserui. Ut mirum sit, Cl. <hi rend="i">Hugenium</hi> prioritatem temporis <hi rend="i">Heuratio</hi> jam tribuere<note n="#4"/>, si ad illa satis attenderit quae tum scripsi; Idq; hoc solo praetextu, quòd non apud exteras gentes (nam apud nostros res percrebuit) statim
exclamaverit <hi rend="i">εὕρηχα</hi>.</p>
<p>Interea temporis, Cl. <hi rend="i">Wrennium</hi> nostrum, Anno 1658, <hi rend="i">Cycloidis</hi> Curvae (ejusque partibus) aequalem invenisse Rectam, res erat jam tum nota, non in Angliâ tantùm sed &amp; in Galliâ Belgióque; ipsique speciatim D. <hi rend="i">Hugenio</hi> (ut ex suis ad me literis constat<note n="#5"/>) ignorato adhuc <hi rend="i">Heuratii</hi> invento; eumque omnium primum id invenisse, in confesso est. Atqui ne ipse quidem <hi rend="i">Wrennius</hi> praetendit se primum omnium invenisse Rectam Curvae aequalem: Noverat utique, nec dissimulat, id invenisse <hi rend="i">Nelium</hi> anno praecedente. (Nec quidem ignorare poterat; nam, hac occasione, ipse, inter alios, tum statim, post <hi rend="i">Nelium</hi>, id ipsum demonstraverat:) Hanc tantùm sibi praerogativam faciens; quod ipse Curvam <hi rend="i">Oblatam</hi> Rectificaverit; <hi rend="i">Nelius</hi> autem Curvam potiùs <hi rend="i">quaesivit</hi> Rectificationis capacem, (de Paraboloïdum quidem familiâ, sed quam nemo, quod sciam, <hi rend="i">Nelio</hi> prior speciatim consideraverat.) <hi rend="i">Wrennii</hi> verba haec sunt, (ad calcem suae de <hi rend="i">Cycloide</hi> demonstrationis, quam ab ipso acceptam subjunxi meo de Cycloide Tractatui, pag. 80. seu rectiùs 73. nam paginatum ibidem numerus perperam notatur;) <hi rend="i">Quod de nullâ Curvâ hactenus notâ</hi> (<hi rend="i">ne quidem assumptâ Circuli quadraturâ</hi>) <hi rend="i">Priùs demonstr atum fuit quam ego haec de Cycloide primariâ amicis communicaveram; nisi quòd Illustris Juvenis</hi> Gulielmus Nelius, <hi rend="i">curvam quandam ita construendam</hi>, <hi rend="i">ut sit Euthysmi capax</hi>, <hi rend="i">summâ cum laude invenerat</hi>. Quae certè <hi rend="i">Wrennius</hi> non dicturus
esset, si Euthysmus ille <hi rend="i">Nelii</hi> non fuisset suo prior; quo tamen posteriorem esse <hi rend="i">Heuratianum</hi> in confesso est.</p>
<p>Eandem autem <hi rend="i">Nelii</hi> curvam esse atque <hi rend="i">Heuratii</hi>, non ambigitur. Eam verò <hi rend="i">Paraboloeidem</hi> esse, non magis dixit <hi rend="i">Heuratius</hi> in demonstratione sua quàm in suâ <hi rend="i">Nelius</hi><note n="#6"/> sed neque <hi rend="i">ex earum numero esse quarum puncta quaelibet Geometricè desiniuntur</hi>, quod in <hi rend="i">Neliana</hi> desiderat <hi rend="i">Hugenius;</hi> (ut neque hic <hi rend="i">Heuratii</hi> partes sint quam <hi rend="i">Nelii</hi> potiores:) quamquam ex utriusvis demonstratione id facile elicitur, (ut nec hic nec ille propterea censendus sit id ignorasse,) ut &amp; ex illa Honoratissimi <hi rend="i">Brounckeri</hi>: (ut de mea nihil dicam; qua nominatim dicitur, &amp; demonstratur esse, <hi rend="i">Paraboloides Semicubicalis:</hi>) Et quidem res erat tam manifesta, ut nemo nostrum (quod sciam) de illo quicquam dubitaverit.</p>
<p>Et quidem demonstratio <hi rend="i">Nelii</hi>, prout eam ille primò publicavit, prolixior fuit &amp; fusiùs explicata; sed <hi rend="i">Wrennii</hi> consilio, in breviorem formam statim contracta, (quam, mihi petenti missam, edidi,) rescissis omnibus quae non erant ad Euthysmi demonstrationem praecisè necessaria; (ut non mirum fit, ibidem non omnia comparere, quae aliàs de natura curvae dici potuissent, ut pote ad praesens negotium non spectantia.) Quod postquam à <hi rend="i">Wrennio</hi> resciveram, cupiebam quidem, ut &amp; fusiorem illam formulam conspicerem; sed, cùm, ut à <hi rend="i">Nelio</hi> mihi mitteretur, literis petebam, pro responso nuncium accepi, obiisse <hi rend="i">Nelium;</hi> unde factum est ut illam non viderim.</p>
<p>Sed perinde est; nam &amp; eodem sensu, (vim demonstrationis quod spectat,) &amp; eodem quasi tempore comparuit utraque; nescio an paucorum dierum intervallo; certè non tanto, ut alicujus sit momenti, <hi rend="i">Heur atium</hi> quod spectat. Et quidem, contractior illa formula, omnia habet ad demonstrationem necessaria; ipso quidem <hi rend="i">Hugenio</hi> profitente (literis suis<note n="#7"/> ad me datis 15 <hi rend="i">Julii</hi> 1660) his verbis: <hi rend="i">Fermatii libellum novum</hi><note n="#8"/> <hi rend="i">simul ad me misit Carcavius</hi>, <hi rend="i">de Curvarum linearum cum rectis comparatione</hi>; <hi rend="i">in quo praecipue agitur de Paraboloïde illa</hi>, <hi rend="i">quam jam ante apud nos Heuratius</hi>, <hi rend="i">apud vos Gu. Nelius rectoe lineoc adocquavit</hi>. Post quod non speraveram, ab <hi rend="i">Hugenio</hi> dictum iri (quod jam video) <hi rend="i">non multum quidem ab invento illo Nelium abfuisse</hi>, <hi rend="i">neque tamen id planè assecutum esse</hi>. Atque ego Geometrarum omnium (qui vel D. <hi rend="i">Brounkeri</hi>, vel <hi rend="i">Nelii</hi> demonstrationem à me editam conspexerint) fidem testor, Annon fuerit rem demonstratu susceptam <hi rend="i">plane assecucutus</hi>. Sed &amp; Honoratissimum D. <hi rend="i">Brounkerum</hi> testor, annon sua fuerit, atque ejusdem temporis, quam suo nomine Demonstrationem ediderem: Et Cl. <hi rend="i">Wrennium</hi>, (qui ipse <hi rend="i">Nelio</hi> superstes est,) annon prolixior <hi rend="i">Nelii</hi> demonstratio, fuerit (ejus consilio) in eam formam redacta, atque tum temporis, quum ego edidi.</p>
<p>Audiebam porro, sub idem tempus, idem ab aliis <hi rend="i">Londini</hi> fuisse demonstratum: Sed postquam demonstrationem unam atque alteram vidissem, fueritque (nemine reclamante) pro demonstrato habitum, non eram solicitus plures conquirendi. Atque cùm Cl. <hi rend="i">Schotenius</hi> librum ab ipso tum nuper editum (cui <hi rend="i">Heur atianum</hi> hoc inventum subjunxit) mihi (pro humanitate sua) dono misisset, memini, me proximis ad eum literis significasse, <hi rend="i">Inventum hoc Heuratii id ipsum esse</hi>, <hi rend="i">quod ante duos annos invenerat Nelius</hi>; <hi rend="i">quodque ex eo tempore apud nostros pervulgatum fuit</hi>, <hi rend="i">&amp; à variis demonstratum:</hi> quod ipsae (si extant) testabuntur literae <hi rend="i">Novemb</hi>. 26. 1659, datae. Idemque in suis; eodem ipso die ad me scriptis, habet Honoratissimus D. <hi rend="i">Brounkerus</hi>, his verbis, <hi rend="i">And indeed Heuraets invention is perfectly equipolent to Mr. <persName>Neil</persName></hi>'<hi rend="i">s</hi>. <hi rend="i">and for ought I know</hi>, <hi rend="i">he might have it from thence</hi>. Et quidem abundè testium tum esse posset (dum temporum momenta erant in recenti memoria,) si ulla foret suspicio, post tot tandem annos, litem de hoc negotio motum iri.</p>
<p>Et quidem quod ad reliquas istius Curvae proprietates specata, ejusque genuinam naturam, (quas <hi rend="i">Heuratius</hi> non magis quam <hi rend="i">Nelius</hi> tradidit, sed disertis verbis declinat;) saltem <hi rend="i">Fermatius</hi> (vt ut Vir magnus) non modò non tradidisse sed neque tum perspexisse censendus erit. Quippe ille (quod certe non foret facturus, si satis intellexisset curvae illius naturam,) varia se invenisse Curvarum genera gloriatur; quae non sunt nisi eadem ipsissima Paraboloeides, sumptis tantum pro vertice punctis ejusdem curvae aliis atque aliis. Quod in meis ad D. <hi rend="i">Kenelmum Digby</hi> literis Parisios datis 24 <hi rend="i">Aug.</hi> 1660 (biduo postquam libellum illum, a D. <hi rend="i">Digboeo</hi> ad me missum, primum inspexeram,) demonstravi: Idemque in meis ad D. <hi rend="i">Hugenium</hi>, ejusdem mensis die 31 datis, indicavi<note n="#9"/>. Sed metuo ne nimius videar in re perspicuâ.</p>
<p>Nolim avtem ut haec malo animo dicta putes, sive in <hi rend="i">Heuratium</hi> (qui mihi neque beneficio neque injuria notus est,) five in Cl. <hi rend="i">Hugenium</hi>. quem magni semper habui, atque habiturus sum, &amp; amicissimè semper tractavi; ejusqu; atq; inventorum suorum non iniquus fuerim aestimator; nedum in <hi rend="i">Fermatium</hi>, summum virum; sed ut nudae veritati testimonium perhiberem, <hi rend="i">Nelioque</hi> jam demortuo; iisque ex nostris omnibus, qui jamdiu ante <hi rend="i">Heuratum</hi>, id ipsum demonstraverant; atque, ne male fidei habear, in ea quam hac de re narrationem priùs edidi. Vale.</p>
</div>
</body>
</text>
</TEI>
