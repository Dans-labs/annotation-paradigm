<TEI>
<teiHeader>
<meta type="id" value="2254"/>
<meta type="date" value="1682-02-02"/>
<meta type="sender" value="huyg007"/>
<meta type="recipient" value="huyg003"/>
<meta type="senderloc" value="diere001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z2254">
<div type="opener">
<p>Dieren ce 2 Fevrier 1682.</p>
</div>
<p>N'ayant sceu que Jeudy<note n="#1"/> au soir a 11 heures qu'il me falloit partir le lendemain je n'ay pû vous dire adieu ny vous recommander de vouloir avoir quelque soin de nos affaires communes. Je dis pourtant a ma femme en partant de vous prier de faire raccommoder par Verburgh le coste de la petite forme qui n'est pas bien. il vaudra bien mieux que cela se fasse par luy pour nous epargner une partie du fascheux travail du Puijmsteen<note n="#2"/>.</p>
<p>Vous aurez veu le verre du Schoorsteenveger<note n="#3"/> et s'il pourra servir et peut estre aurez vous commencé a le travailler s'il s'est trouvé bon de quoy je doubte en quelque façon, quoyque je croye pourtant que vostre grand objectif de 45. pieds a esté de la mesme matiere.</p>
<p>Estant arrivé icy cette apresdisnée j'ay essayé le verre que vous achevastes Jeudy, et le trouve tout aussi bon que celuy de ma Campanine, je dis pour le moins aussi bon, et mesme il semble qu'il a quelque avantage sur luy par la clarté de la matiere dont il est fait un peu plus transparente que celuy de l'objectif de ma Campanine. Cela me fait esperer avec beaucoup d'apparence que nous pourrons faire de bonnes lunettes longues et qui nous feront voir le cadet des Satellites de Saturne.</p>
<p>Quand vous donnerez a Vanderburgh la forme de la Campanine pour raccommoder vous pourriez luy donner en mesme temps celle que nous avons mis en desordre quand nous voulusmes travailler les verres sur une ligne droite, et la faire accommoder pour des objectifs d'un pied ou de 13 pouces de focus, estant taillés de deux costès. cela serviroit pour de petites Campanines comme estoit celle que j'ay apporté d'Angleterre et dont vous cassates l'objectif.</p>
<p>J'ay trouvé que mon Commissaire a Amsterdam m'avoit achepté d'assez joly desseins et a prix fort raisonnable, entr'autres un petit liure de Visages crotesques de Lionardo da Vinci tres bien faits et que vous prendrez plaisir a voir.</p>
<p>Je vous prie de presser un peu van Ceulen<note n="#4"/> pour qu'il depesche ma montre
et qu'au moins je puisse l'avoir a mon retour qui difficilement pourra estre avant Jeudy en huict jours.</p>
</div>
</body>
</text>
</TEI>
