<TEI>
<teiHeader>
<meta type="id" value="2194"/>
<meta type="date" value="1679-09-09"/>
<meta type="sender" value="hart107"/>
<meta type="recipient" value="huyg003"/>
<meta type="senderloc" value="rotte002"/>
<meta type="recipientloc" value="parij001"/>
<meta type="language" value="nl"/>
</teiHeader>
<text>
<body>
<div type="letter" id="z2194">
<div type="opener">
<p>Mijn Heer</p>
</div>
<p>'t Was mijn voornemen soo dra ik in Holland quam mij de eer te geven van uwe Ed. te schrijven, en na uwe gesondheijt te vernemen, die ik soodanich wil hopen als ik deselve wensch; maar vele beletselen die ik op mijn wederkomst gevonden heb, en 't ontberen van gelegentheijd om uwe Ed: den brief te doen behandigen, hebben mij dese vergenoeging benomen. Ik twijfel niet of de fransche nieuwsgierigheid ontrent de microscopia is nu al 't eenemael verdwenen. Wat mij aengaet, ik begin te sien, na mij dunkt, dat men 'er al langh sal moeten door
sien eer men veel wijser sal worden. 't Is echter niet langh geleden dat ik een experiment genomen heb, waar mede ik meijn te konnen bewijsen dat de beestiens, die men in 't peper of coriandersaet water etc: siet, van vliegende diertiens hare oorspronk hebben, die, op de reuk van de peper aenkomende, haar eijertiens in 't selve water nederleggen, gelijk dat den aerd van verscheijde vliegende beesiens is, als onder anderen van de muggens, van dewelke bloedroode wurmkens voortkomen, die men met een groote menigte in poelen en regenbacken siet swemmen. Ik nam twee glasen met water, waer in ik naer ouder gewoonte gestoote peper liet weijcken, maer het eene stopte ik dicht toe, en vond'er na eenige dagen wachtens niet met allen in, en liet het ander ope, 't welk krielde van de menigvuldige wurmkens die men er in sag.</p>
<p>Van het watertien daar ik uwe Ed: te Paris van gesproken heb, heb ik tegenwoordig selfs de proef genomen, met eenige weijnige droppels die wij in een glase flesie bewaert vonden staen, en bevonden dat het alles aen brand steekt daer het opvalt. Tegen de winter hopen wij weer ander te maken, kan ik uwe Ed: dan met iets van 't selve dienen gelieft maar te gebieden. Vergeeft het mij mijn heer indien ik te veel vrijmoedigheijd neem van dese heeren aen uwe Ed: te addresseren. Het sijn van mijn beste vrinden, en personen van groote verdiensten.</p>
<p>Ik weet dat uwe Ed: haar ten hoogsten verplichten sal met haar addres aen de heeren van 't observatoire te geven, of haar andere rariteijten te doen sien. Ik ben</p>
<div type="closer">
<p>Mijn Heer
<lb/>Uwe Ed. oodmoedige dienaer <persName key="hart107">Nicolaes Hartsoeker</persName>.</p>
<p>Uijt Rotterdam den 9 September 1679.</p>
</div>
</div>
<div type="para">
<p>A Monsieur Monsieur <persName key="huyg003">Christiaen Huijgens</persName> a la Bibliotheque du Roy dans la rue viviene Ã  Paris.</p>
</div>
</body>
</text>
</TEI>
