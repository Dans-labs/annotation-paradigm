<TEI>
<teiHeader>
<meta type="id" value="1861"/>
<meta type="date" value="1672-01-25"/>
<meta type="sender" value="olde010"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1860"/>
</teiHeader>
<text>
<body>
<div type="letter" id="z1861">
<div type="section">
<head rend="h4">Explicatio figurae<note n="#2"/><note n="#3"/><note n="#4"/><note n="#5"/><note n="#6"/><note n="#7"/>.</head>
<p>AB speculum concauum metallicum, fundo tubi adhaerens cujus radius 13 digitorum Anglic. fere.</p>
<p>CD speculum metallicum planum ouale, bacillo ferreo affixum, et circulo aeneo, intra tubi cauitatem mobili, insertum. F lens vitrea, cujus latus superius
planum inferius conuexum, radius autem circiter 1/12 digiti. Metallum quippe colligit solis radios ad distantiam 6⅓ digitorum, et lens ocularis ad ⅙ dig. fere distantiam ab ejus vertice. Noui etiam dimensiones eorum ex vasis in quibus elaborata fuere; speciatimque diametrum haemispherici concaui, in quo elaborata fuit lens vitrea, dimensus illum ⅙ digiti esse reperio<note n="#8"/>.</p>
<p>G.G.G.G. pars tubi anterior, circulo aeneo HI firmiter constricta ita vt non facile moueri possit.</p>
<p>P Q K L. Pars tubi posterior, circulo aeneo PG immobiliter affixa.</p>
<p>O uncus ferreus, circulo aeneo PG affixus, vltra tubi axem extensus, cui clauus cochleatus Nimmissus, tubi partem posteriorem antrorsum pellit, vel retrahit, ad speculorum debitam distantiam inuestigandam, parte priore fixâ remanente.</p>
<p>N M G I<note n="#9"/> ferrum curuatum, quod tubum sustinet: globo ligneo S, claui R adminiculo affixum.</p>
<p>Centrum speculi CD locatur in axe tubi, ita vt in ipsum perpendicularis, a centro lentis demissa cum axe angulum rectum constituat, et objecti species a speculo concauo in idem repercussa, versus lentis focum E reflectatur<note n="#10"/>.</p>
<p>Conferendo distantias foci istius a verticibus lentis et speculi concaui, h.e. EF ⅙ digiti. et ETV 6⅓ dig; prodit ratio 1 ad 38; quâ indicatur, objecta 38 circiter vicibus ampliari.</p>
<p>Corona ferrea, ventilogio, ornamenti ergo, imposita, 300 circiter pedibus distans, cum vno oculo huic tubo admoto, spectabatur, altero in chartâ subjectâ, 11 circiter digitis ab ipso distante, magnitudine et figurâ, A insignitâ apparebat<note n="#11"/> tubus autem vulgaris 25 digitos longus, lente objectiuâ conuexâ, oculari vero vtrinque concauâ (cujus radius est 2 digitorum) oculo admotus, figuram coronae dictae magnitudine B, eâdem obseruatâ chartae ab ocula distantiâ, alteri oculo exhibebat.</p>
</div>
</div>
</body>
</text>
</TEI>
