<TEI>
<teiHeader>
<meta type="id" value="0731"/>
<meta type="date" value="1660-03-19"/>
<meta type="sender" value="huyg003"/>
<meta type="recipient" value="scho197"/>
<meta type="senderloc" value="?"/>
<meta type="recipientloc" value="leide001"/>
<meta type="language" value="la"/>
</teiHeader>
<text>
<body>
<div type="letter" id="z0731">
<div type="opener">
<p>Clarissimo viro Domino <persName key="scho197">Fr. Schotenio</persName> <persName key="huyg003">Chr. Hugenius</persName> S.P.</p>
</div>
<p>Remitto ecce volumen<note n="#2"/> quod me perlegere voluisti doctum sane atque utile, de quo plurimum tibi debebunt Geometriae studiosi. Exercitationum novam editionem<note n="#3"/> tuo nomine Ducquius<note n="#4"/> mihi attulit. Gratiam habeo pro munere, proque iterata cura in commentariolo meo<note n="#5"/> adhibita. In praefatione vellem minus invidioso
titulo me ornasses, potiusque rei veritatem quam affectum erga me mum consuluisses. In propositione 4 verba illa <hi rend="i">Om nu tot de eerst voor gestelde questien &amp;c.</hi> debuissent ipsam propositionem immediatè praecessisse, atque ita me scripsisse opinor. Librum suum<note n="#6"/> Dominus <persName key="witt001">de Wit</persName> mihi donavit, qui eleganter excusus est, atque ut decuit à tali viro deque tali argumento conscriptum. Si quid ipse nunc agam quaeris, scito additamentum quoddam ad priorem horologij descriptionem<note n="#7"/> me parare ubi demonstrationem de linea illa penduli moderatrice et alia quaedam exposita dabo. Vale.</p>
<p>In tractatu pauca quaedam annotasse me invenies plumbo hispanico, atque ea non admodum magni momenti. Properavi evolvere quia typographos moram non ferre significabas.</p>
<p>Wallisij librum<note n="#8"/> credo à Bibliopola Brounio<note n="#9"/> tibi missum.</p>
<div type="closer">
<p><date>19 Martii 1660</date>.</p>
</div>
</div>
<div type="para">
<p>Myn Heer Myn Heer <persName key="scho197">Fr. van Schooten</persName> Professor der Mathematycken. In de Heeresteegh
<lb/>Tot Leyden.
<lb/>Cito
<lb/>Cito</p>
</div>
</body>
</text>
</TEI>
