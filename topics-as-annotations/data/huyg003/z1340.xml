<TEI>
<teiHeader>
<meta type="id" value="1340"/>
<meta type="date" value="1665-02-07"/>
<meta type="sender" value="kinn013"/>
<meta type="recipient" value="vinc027"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1339"/>
</teiHeader>
<text>
<body>
<div type="letter" id="z1340">
<p>Clarissimus Dominus <persName key="huyg003">Hugenius</persName>, ab antiquo iam, vtrique amicissimus, suas<note n="#1"/> non ita pridem ad me dedit, gratissimam mej memoriam attestantes; speroque eidem et in posterum litteraria mecum Commercia non displicitura. De Cometa praeteritorum mensium libenter habuissem obseruationes aliquas, in vestris partibus confectas; quas liceret amicis similium avidis communicare.</p>
<p>Mitto eas quas Olomucensis Mathematicus<note n="#2"/> a se habitas, ad me transmisit. Jn quibus omnia legittime, et bona fide peracta fuisse, suppono; quemadmodum Coelj facies conspecta exhibuit. Ego saltem, quo minus amanuensis aliquis erraret in numeris, ipse omnia propria manu descripsi. Nondum ad me peruenerant, cum hisce diebus responderem<note n="#3"/> Hugenio, vnde Reverendam Paternitatem Vestram rogo, vt easdem<note n="#4"/> dicto Domino adiuncta a me salute communicet.</p>
</div>
</body>
</text>
</TEI>
