<TEI>
<teiHeader>
<meta type="id" value="2467"/>
<meta type="date" value="1687-06-26"/>
<meta type="sender" value="gent015"/>
<meta type="recipient" value="huyg003"/>
<meta type="senderloc" value="amste001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z2467">
<div type="opener">
<p>Clarissimo, Nobilissimo, Doctissimo D. <persName key="huyg003">Christ. Hugenio</persName> <persName key="gent015">Petr. Gentius</persName> S.P.D.</p>
</div>
<p>Hanc tibi N.V. apologiam D. de Tschirnhaus ad D. Fatij Reflexiones describere volui, et mittere, quo judicare possis, uter victoriam fuerit adeptus, et e√≤ magis quod nuper scripseris<note n="#1"/> D. de T. methodum Tangentes inveniendi curvarum <hi rend="i">manifesto falsam</hi> esse. Accedit quod ex alijs perceperim, verum an dubium sit me latet, te D. Fatio auctorem fuisse<note n="#2"/> publico communicandi suas in methodum D. de
T animadversiones. Tuum ergo erit haec non solum pressius examinare, sed et, si libet mecum communicare quid de hac lite sentias. Sum enim avidus ad hanc rem penitius penetrandam; quoniam mihi D. Fatij methodus facilior videtur, utpote quae nititur hac sola Regula, quae monstrat (sit venia dicto si errem) quomodo linearum duarum centrum gravitatis sit inveniendum, et nescio quo pacto mihi mathematiculo displiceat Regula D. de T. quam forte non percipio. Quaeso resciscam ex te, quaenam tua sit sententia, et gratum praestiteris officium. Eandem Epistolam, seu Apologiam ad D. De Volder mittere animus est, ut exauditam sententiam ex illo expiscarer. Vale plurimum et ama</p>
<div type="closer">
<p>Tuum Tuum <persName key="gent015">Pet. Gentium</persName>.</p>
<p>Raptim Amst. 26 Junij 1687.</p>
</div>
<p>Petijt D. de Tschirnh. ut haec sua apologia imprimeretur pro responso &amp;c.</p>
</div>
<div type="para">
<p>Nobilissimo Eruditissimoque Viro D.D. <persName key="huyg003">Christiano Hugenio Domino de Seelem</persName>.
<lb/>presentement A la Haye.
<lb/>pt.</p>
</div>
</body>
</text>
</TEI>
