<TEI>
<teiHeader>
<meta type="id" value="0862a"/>
<meta type="date" value="1661-06-03"/>
<meta type="sender" value="huyg003"/>
<meta type="recipient" value="jame003"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="a0862">
<div type="opener">
<p>A Son Altesse le Duc de York.</p>
<p>Monseigneur</p>
</div>
<p>C'est icy le premier ordinaire par le quel j'aye pu faire scavoir a vostre Altesse le succes de mon voyage, n'estant arrivè icy que vendredy passè<note n="#2"/> a 9 heures du soir. Ie m'embarquay le mercredy d'auparavant et fus 2 nuicts sur mer avec assez d'incommoditè a cause du grand nombre de personnes qui s'embarquerent avec moy et j'esprouuay en effect que l'air de la mer et du navire est encore plus mal
aisè a supporter que celuy de Londres. I'eus outre cela beaucoup d'inquietude de la mechante nouuelle que l'on m'auoit dit a Gravesend, de la quelle je crains que Monsieur Coenen<note n="#3"/> n'ait fait part a vostre Altesse. nous en connumes la faussetè aussi tost qu'estre a terre et en detestames l'autheur. Ie ne trouvay pas mon Pere icy en arrivant mais qu'il estoit allè a Brusselles pour les affaires de Monsieur le Prince, d'ou l'on croit qu'il sera de retour dans peu de jours<note n="#4"/>. Je luy feray alors le recit des choses que j'aye vues pendant mon sejour en France et en Angleterre, et que je luy raconteray de bouche, comme j'ay fait souuent par mes lettres les faveurs et graces, que j'ay receues de la bontè de vostre Altesse, qui sont si solides et si grandes, que je me croiray heureux lors que par mes services, je pourray tesmoigner a vostre Altesse le ressentiment que j'en ay. Partant je supplie vostre Altesse de voir si je luy puis estre plus utile icy que je n'ay estè par de la; et de croire que je reputeray pour autant de faveurs les occasions que je trouveray de montrer avec combien de zele je suis</p>
</div>
</body>
</text>
</TEI>
