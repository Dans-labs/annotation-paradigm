<TEI>
<teiHeader>
<meta type="id" value="1150"/>
<meta type="date" value="1663-09-22"/>
<meta type="sender" value="chap002"/>
<meta type="recipient" value="hein009"/>
<meta type="senderloc" value="parij001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1150">
<div type="opener">
<p>Monsieur,</p>
</div>
<p>je respons à vos deux dernières, l'une du <hi rend="sc">xxi</hi> aoust et l'autre du <hi rend="sc">xxviii</hi>. Ce qui m'a fait differer quelques jours à vous faire sçavoir de mes nouvelles, a esté l'esperance que Monsieur le Marquis de Montausier<note n="#1"/> m'avoit donnée de
s'aquiter de la mesme debte envers vous, et cette esperance n'a pas esté trompée comme vous le verrés par la lettre qu'il m'a envoyée de Caen pour vous. Quoy qu'il vous y die, prenés le au pied de la lettre; car c'est le plus véridique de tous les hommes et il aimeroit mieux passer pour incivil que pour flateur. Je me remets à luy du reste.</p>
<p>Vous me ferés relire Silius Italicus<note n="#2"/> quand il aura paru avec vos notes et vos émendations, tant les éloges que vous luy donnés ont fait d'impression sur moy. J'en feray autant de Virgile de vostre édition<note n="#3"/>.</p>
<p>J'ay veu quelques recueils de lettres<note n="#4"/> du sçavant Reinesius<note n="#5"/> qui ne respondent à sa grande reputation ni pour les choses ni pour le langage. Je n'ay rien d'Octavius Ferrarius<note n="#6"/> que le panégyrique<note n="#7"/> qu'il fit pour la reyne Christine et
qu'il vous envoya à Paris, mais je n'y trouvay rien d'extraordinaire<note n="#8"/>. Je n'ay pas laissé de les nommer plus d'une fois sur vostre parole comme dignes des largesses<note n="#9"/>
du Roy et du mesme ton que j'avois fait ces autres Messieurs dont vous me parlés et qui ont esté gratifiés par Sa Majesté, à la réserve de Monsieur Christianus Huggens qu'on n'a pas plus trouvé icy quand on l'a cherché, pour luy remettre le présent en main propre et on le croit en Angleterre avec Monsieur son père, lequel s'est retiré<note n="#10"/> de cette Cour sans prendre conge<note n="#11"/>.</p>
<p>Monsieur Vossius<note n="#12"/> m'a tesmoigné beaucoup de gratitude de l'office que je luy ay rendu. Je connoissois bien Dausquius<note n="#13"/> ex-jésuite qui a publié un volume de Ortographia<note n="#14"/> tres curieux et que je conserve entre mes meilleurs livres, mais je ne le connoissois point sous le nom de Dausqueius<note n="#15"/>. J'ignorois qu'il eust jamais eu de desmeslé<note n="#16"/> avec Monsieur vostre père<note n="#17"/>. Cela suffit pour le mettre mal avec moy. Je seray bien aise de voir comment vous le traitterés dans vostre Silius, estant difficile qu'il ne vous ait donné sujet dans le sien<note n="#18"/> de luy laver la teste.</p>
<p>Vous avés fait fagement de ne pas attendre la permission de Messieurs vos patrons<note n="#19"/> pour marquer au Roy et à Monsieur Colbert vostre ressentiment de la gràce<note n="#20"/> que vous avés receüe. Ces grands hommes qui gouvernent chés vous sçavent bien qu'il y en a deux en vous, et que vous estes homme de lettres avant que d'estre homme d'Estat et leur ministre. Ils n'ont garde d'interpreter mal les bonnes intentions de ce grand prince; au contraite ils reputeront à honneur pour leur republique que Sa Majesté y cherche et y trouve des sujets de sa munificence en matière qui ne regarde aucunement les affaires publiques.</p>
<p>Le secretaire des commandements<note n="#21"/> du duc de Modène<note n="#22"/> a receu la mesme
faveur, sans s'estre rendu suspect à son prince, parce que c'estoit en qualité de iettré. Leo Allatius<note n="#23"/> bien qu'officier domestique du Pape<note n="#24"/> n'en a plus fait de difficulté<note n="#25"/>. En effet la chose parle toute seule.</p>
<p>Sa Majesté a receu vostre compliment par les mains de Monsieur <persName key="colb012">Colbert</persName><note n="#26"/> qui m'a tesmoigné qu'elle l'avoit eu fort agréable. Pour celuy que vous avés fait à luy, il l'a leu attentivement, en a esté touché et l'a fait mettre entre les choses les plus curieuses de sa bibliothèque. Je l'ay assuré que vostre bon coeur n'en demeureroit pas là, et que s'il est content de vous, vous ne l'estes pas vous mesme, et ne le serés que quand vous aurés donné de plus grandes marques de vostre reconnoissance. Il me semble que je ne vous ay engagé à rien que vous ne vouliés et qu'en cela je n'ay agi que sur vos ordres.</p>
<p>J'ay beaucoup de joye que le livre de Coronis<note n="#27"/> soit venu enfin jusqu'à vous et que vous le possediés maintenant sans plus de crainte. J'en ay bien davantage que ces manuscrits de Messieurs Mentel<note n="#28"/> et Medon<note n="#29"/> ayent essuyé les périls de la mer et soient aussi arrivés sains et saufs à Stokholm. Voilà de quoy bien resjoüir ces Messieurs qui vous les ont envoyés, particulièrement ce bon Monsieur Mentel qui se sera trouvé plus riche qu'il ne pensoit, et qui tirera un notable avantage
de la richesse de son cabinet quand vous alleguerés si souvent ses vieilles membranes et que vous le préfererés tant aux autres.</p>
<p>Pour les livres nouveaux on a, depuis un mois icy, le Cardan<note n="#30"/> en dix volumes in folio<note n="#31"/> d'impression de Lion et fort augmentés de pièces non encore veües. Monsieur de Valois<note n="#32"/> l'aisné a son Socrate<note n="#33"/> de l'Histoire ecclesiastique prest; il aura fini son Sozomene<note n="#34"/> cette année et, la suyvante, il espère les donner tous deux<note n="#35"/> avec<note n="#36"/> Théodoret<note n="#37"/>. Ils m'ont fort prié de vous confirmer dans la
croyance de leur amitié. Monsieur Ménage<note n="#38"/> a fait réimprimer ses poésies en Hollande<note n="#39"/> pour y mesdire de moy par des calomnies tres impudentes et qui se démentent toutes seules.</p>
<div type="closer">
<p>De <placeName key="parij001">Paris</placeName>, ce <hi rend="sc">xxi</hi> Septembre 1663.</p>
</div>
</div>
</body>
</text>
</TEI>
