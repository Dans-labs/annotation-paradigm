<TEI>
<teiHeader>
<meta type="id" value="0001y"/>
<meta type="date" value="1637-11-17"/>
<meta type="sender" value="huyg001"/>
<meta type="recipient" value="nass003"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="y0001">
<p>J'ose paroistre devant Vostre Excellence sur l'espérance que j'ay, qu'à faulte de meilleur entretien, quelqu'un de pardeçà aura prins la peine de vous notifier,
quel orage dieu a envoyé sur mon chef depuis votre partement. Aveq vostre permission, je m'abstiendray d'en parler, ne le pouvant qu'aveq de la commotion
d'esprit mais en fin c'est ce qui en partie m'a mis en faulte de ce que je debvoy à Vostre Excellence sur ce qu'il luy a pleu m'honorer de sa lettre et de son souvenir
a plusieurs fois, et à si grand intervalle de pais. Depuis, l'armée m'a entrainé et enveloppé dans les occupations que vous scavez Monseigneur, coustumières à ma profession. S'il vous plaist retourner à vostre ancienne bonté et me tenir absouls fur ce peu d'excuses legitimes, j'en lairray là le discours et vous diray d'entrée qu'apres ceux qui ont l'honneur de vous appartenir, il n'y a personne au monde qui prenne plus de part que moy à l'honneur que vous a porté cette glorieuse entrée dans vostre commandement<note n="#2"/>; Dieu prospere ces grands commencements, et vous doue, Monseigneur, de la grace d'aller tousiours abattant l'orgueil de nostre puissant enemy, quy, comme vous aurez sceu, a assez honestement pati en Europe toute ceste année. et ne nous en fault qu'un peu de femblables pour venir à chef d'un grand ouvrage.</p>
<p>Pour ce qui regarde les contemplations particulieres, Monsieur van Campen<note n="#3"/> et moy, nous joignons journellement nos regretz aux vostres de ce que des Chrestiens ayent peu resoudre a ravager une si belle ville que vostre Olinda<note n="#4"/>, mais il nous consolera de veoir arriver le debris que vous promettez pour l'embelliffement de vostre bastiment et, à bien considérer les beaux materiaux que vous specisiez à cest effect, tant de bois qu'en pierre, il nous est advis qu'un petit Temple de Salomon doibt resusciter. Mais, Monseigneur, cestuy-la fut eslevé sans bruict de scie ni marteau. obligez nous de croire, que cestuy-ci ne s'eslevera pas ainsi et, humeurs nouvellieres, de donner quelqu' ordre à y travailler peu à peu. Je scay bien, que vous y avez toutes inclinations, mais si vous aviez veu la belle vue de ce magnisique carrefour où vous estes logé, il ne vous feroit possible d'en retirer la main.
Du reste, maintenant que le pavé est achevé de tous costés, les ordures dehors, le Pooten de fa juste et splendide largeur, et (j'ose adjouster cette sottise) ma maison assez honestement reussie, les arbres grandelets, la plaine verte, horsmis une belle croix pavée et en fin touts desordres reglez, il y a de quoy amuser la veue des curieux et ne m'en puis-je fort faouler, quoy que je le voye tous les jours. Que si Vostre Excellence daigne encor entrer chez moy, je continueray de luy dire que je me trouve grandement fatisfaict du devis de mes appartements. La Bassecour paroist belle et spatieuse à merveilles, au prix de l'apparence d'autrefois; celle vers le jardin, en forme de terrasse (où on descend par une sorte de degrez insensibles) encor plus. Les chambres et salons de grandeur assez ample et proportionnée, point de cheminée qui fume et semblables petits succez, qui n'arrivent pas tous les jours. Seulement les grosses pluyes extraordinaires qu'il a faictes ont un peu incommodé mes galeries plombées, et quoy qu'il y soit assez bien pourveu, je délibereray l'année qui vient s'il ne sera bon de les couvrir d'ardoise. De tout ce superbe Palais Post<note n="#5"/> me marque des portraits<note n="#6"/>, en diverses veues et ententes. Sur son dessein je les feray graver d'eau forte, pour en envoyer des copies à mes amiz, et Vostre Excellence n'en eschappera pas l'importunité à son tour. Au dedans, tout est honestement meublé et adjusté, reservée la pièce capitale que Dieu m'a enlevée, premier que j'y entrasse. Sa volonté soit faicte, mais il sçait à quel point cette playe m'a touché. En fin cette bonne moitié du logis, qu'une si chère moitié devoit occuper, sert a present à ce qui me reste d'elle de plus cher au monde, ce sont quatre fils et une fille de fix moiz. En cette petite république je m'evertue a enlever<note n="#7"/> ma Bourgeoisie en vertu et science et auriez vous de la peine, Monseigneur, a croire, quels progrez y font mes escoliers depuis 4<note n="#8"/> moiz, qu'un
précepteur<note n="#9"/> exprès les gouverne. mais j'ay honte de me voir descendre si bas, et que le papier me manque plus tost que je ne me suis advisé de mon impertinence, en vous ennuyant de mes discours de rien. Pardonnez Monseigneur, comme vous avez tousiours faict, à celuy que vostre bonté a rendu recognoissant de ce qu'il vous doibt, et aggreez que je vous aye faict repasser un moment à la Haye, hors des grandes et illustres occupations qui vous exercent par de là. J'ay accoustumé de desennuyer mon maistre (comme il vous en fouvient) par des discours d'Architecture au fort de ses grandes affaires: icy je pretens avoir faict la mesme chose, car, pour avoir un seul maistre à qui je doibs le tout, je ne laisse pas d'estre fans retour</p>
<div type="closer">
<p>Monseigneur, etc.</p>
<p>A <placeName key="denha004">la Haye</placeName> où il nous tarde fort de voir arriver de vos portraits Indiens mais bien plus des nouvelles de la santé de Vostre Excellence, qui avoit esté esbranslée, selon les derniers aduiz.</p>
<p>17<hi rend="sup">e</hi> de novembre 1637.</p>
</div>
</div>
</body>
</text>
</TEI>
