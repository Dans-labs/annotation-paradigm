<TEI>
<teiHeader>
<meta type="id" value="2837"/>
<meta type="date" value="1693-11-19"/>
<meta type="sender" value="huyg003"/>
<meta type="recipient" value="stei045"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z2837">
<div type="opener">
<p lang="la">Clarissimo Eruditissimoque Viro D<hi rend="sup">o</hi>. <persName key="stei045">Jo. Gerg. Steigerthalio</persName> <persName key="huyg003">Chr. Hugenius</persName> S.</p>
</div>
<p>Salvum te Parisios venisse longo itinere emenso, ex animo gaudeo, Vir Humanissime, ac certam jam spem habeo propediem te hic videndi amplectendique, deque rebus multis narrantem audiendi. Non possum interim habendis gratijs non defungi, quod absens in Italiâ ad me literas semel iterumque miseris, quarum postremas Vir Eximius D. Alberti<note n="#2"/> mihi tradidit, quodque libros Torricelli et Eschinardi jam ut videtur rariores factos, mihi comparaveris ac perferendi curaveris<note n="#3"/>. Haec omnia quam accepta mihi fuerint lubens literis meis pridem tibi significassem, sed vix sperandum videbatur ut in itinere continuo vagantem consequi possent. Viros doctos apud Gallos quorum nomina recenses novi optime, et cum D<hi rend="sup">o</hi>. la Hire, Illustrique Hospitalio literarum mihi commercium intercedit non obstante bellorum tumultu. Ac Hospitalius quidem summe peritus est analytices subtilioris, ac Leibnitiani calculi, à quo multa non vulgaria discere posses, cum satis liberalis sit ijs quae reperit communicandis. Volumina illa, quae ab Academiâ prodierunt ad me mittenda dedit illustris Bignonius<note n="#4"/> eaque brevi me accepturum spero, e quibus illud quod Itineraria continet et Tabulas Jovialium Cl. D<hi rend="sup">o</hi>. Cassini nondum vidi.</p>
<p>Mallebranchij Regulas posteriores de corporum impulsu<note n="#5"/>, jam diu est cum a D<hi rend="sup">o</hi>. <persName key="hart107">Hartsoeker</persName> accepi examinavique, sed nec in his omnia recte se habere memini. An autem huc spectent a D<hi rend="sup">o</hi>. Regis objecta an alio, docebis me cum huc adveneris<note n="#6"/>. De Catelani abortivo opere ante intellexeram<note n="#7"/>, quod et vidi, nec quicquam in eo novi ceperi.
D.<hi rend="sup">um</hi> <persName key="roll901">Rolle</persName> aliqua in lucem edidisse scio ad analysin spectantia, quae cum hactenus non viderim, facies mihi gratissimum si exemplum eorum tecum adferas. Huberti Huyghenij opusculum<note n="#8"/> puto cum hoc transires<note n="#9"/> jam inspexeram, in quo mihi Barovij Theorema, sicut et tibi ostendit in prioribus Exemplis ex datis quadraturis aequationes Curvarum invenirentur. In secundis aliud te secutum video, sed dubito an recte operatus sis<note n="#10"/> propter illam quam notas ipse numerorum quorundam praepositorum discrepantiam, quae mihi non occurrit. Sed de his per literas agere longum esset neque necesse est, cum brevi futurum sit ut coram ea tractare liceat. Vale Vir Amicissime et ad hos festina.</p>
<div type="closer">
<p>Dabam Hagae Com. 19 Nov. 1693.</p>
</div>
</div>
</body>
</text>
</TEI>
