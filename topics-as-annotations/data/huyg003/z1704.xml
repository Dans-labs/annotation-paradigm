<TEI>
<teiHeader>
<meta type="id" value="1704"/>
<meta type="date" value="1668-11-25"/>
<meta type="sender" value="wall057"/>
<meta type="recipient" value="olde010"/>
<meta type="senderloc" value="oxfor001"/>
<meta type="recipientloc" value="?"/>
<meta type="language" value="la"/>
<meta type="link" value="1702"/>
</teiHeader>
<text>
<body>
<div type="letter" id="z1704">
<p>A Summary Account given by Dr. <persName key="wall057">John Wallis</persName>, of the General <hi rend="i">Laws</hi> of <hi rend="i">Motion</hi>, by way of Letter written by him to the Publisher, and communicated to the Royal Society, November 26. 1668.</p>
<p>&nbsp;</p>
<p>Petis, Vir Clarissime, ut quae mea sunt de Motibus aestimandis Principia, paucis aperire velim. Id autem, si meministi, jam olim factum est, non modo in illo <hi rend="i">Opere</hi><note n="#1"/>, quod ante octo menses <hi rend="i">Regali Societati</hi> exhibitum<note n="#2"/>, eorum jussu praelo subjectum est; sed &amp; jamdudum in duobus scriptis eidem <hi rend="i">Societati</hi> ante plures
Annos exhibitis, quae &amp; Te penes sunt: Quorum alterum, ex generalibus Motus Principiis, rationem reddit, quî fieri possit, ut Homo flatu suo (Vesicam inflando) saltem Centipondium elevare potis sit (quod Experimentum ante 16 vel 18 annos <hi rend="i">Oxoniae</hi> exhibitum, coram Ipsis aliquoties fuit repetitum;) Alterum, varia de Experimento <persName key="torr901">Torricelliano</persName> dicto, Phaenomena, ex principiis Hydrostaticis exponit.</p>
<p>Summa rei huc redit:</p>
<p>1. Si Agens ut A efficit ut E; Agens ut 2 A, efficiet ut 2 E; 3 A, ut 3 E, &amp;c. caeteris paribus: Et, universaliter, <hi rend="i">m</hi> A ut <hi rend="i">m</hi> E; cujuscunque rationis Exponens sit <hi rend="i">m</hi>.</p>
<p>2. Ergo, si Vis ut V moveat Pondus P; vis <hi rend="i">m</hi> V ut<note n="#3"/> movebit <hi rend="i">m</hi> P, caeteris paribus: puta, per eandem Longitudinem eodem Tempore, <hi rend="i">hoc est</hi> eadem Celeritate.</p>
<p>3. Item, si Tempore T. moveat illud per Longitudinem L, Tempore <hi rend="i">n</hi> T movebit per Longitudinem <hi rend="i">n</hi> L.</p>
<p>4. Adeoque, si Vis V, tempore T, moveat Pondus P, per Longitudinem L; Vis <hi rend="i">m</hi> V, Tempore <hi rend="i">n</hi> T. movebit <hi rend="i">m</hi> P, per Longitudinem <hi rend="i">n</hi> L. Et propterea, ut VT (factum ex viribus &amp; tempore) ad PL (factum ex pondere &amp; Longitudine) sic <hi rend="i">mn</hi> VT, ad <hi rend="i">mn</hi> PL.</p>
<p>5. Quoniam Celeritatis gradus sunt Longitudinibus eodem Tempore transactis Proportionales, seu (quod eodem recidit) reciproce Proportionales Temporibus eidem Longitudini transigendae impensis: erit L/T. C∷<hi rend="i">m</hi>L/<hi rend="i">n</hi>T·<hi rend="i">m</hi>/<hi rend="i">n</hi>C. hoc est, Gradus Celeritatum, in ratione composita ex Directa Longitudinum &amp; Reciproca Temporum.</p>
<p>6. Ergo, propter VT.PL∷<hi rend="i">mn</hi>VT.<hi rend="i">mn</hi>PL∶erit V. PL/T∷<hi rend="i">m</hi> V.<hi rend="i">mn</hi>PL/<hi rend="i">n</hi>T.∶hoc est V.PC∷<hi rend="i">m</hi>V.<hi rend="i">m</hi>PC=<hi rend="i">m</hi>P×C=P×<hi rend="i">m</hi>C.</p>
<p>7. Hoc est, si Vis V movere potis sit Pondus P, Celeritate C: Vis <hi rend="i">m</hi> V movebit vel idem Pondus P, Celeritate <hi rend="i">m</hi>C; vel eadem Celeritate, Pondus <hi rend="i">m</hi>P; vel denique quodvis Pondus ea Celeritate, ut factum ex Pondere &amp; Celeritate sit <hi rend="i">m</hi> PC.</p>
<p>8. Atque hinc dependet omnium Machinarum (pro facilitandis motibus) construendarum ratio: nempe, ut qua ratione augetur Pondus, eadem minuatur Celeritas; quo fiat, ut Factum ex Celeritate &amp; Pondere, eadem Vi movendo, idem sit: puta V.PC∷V.<hi rend="i">m</hi>P × 1/<hi rend="i">m</hi> C = PC.</p>
<p>9. Si Pondus P, Vi V, Celeritate C, latum, in pondus Quiescens (non impeditum) <hi rend="i">m</hi>P directe impingat; ferentur utraque Celeritate 1 / 1+<hi rend="i">m</hi> C. Nam, propter eandem Vim, majori Ponderi movendo adhibitam, eadem ratione minuetur
aucti Celeritas: nempe V.PC∷V. 1+<hi rend="i">m</hi> / 1 P × 1 / 1+<hi rend="i">m</hi> C = PC. Adeoque Alterius Impetus (intellige factum ex Pondere &amp; Celeritate) fiet 1 / 1+<hi rend="i">m</hi> PC; Reliqui 1 / 1+<hi rend="i">m m</hi>PC.</p>
<p>10. Si in Pondus P, (Vi V) Celeritate C latum, directe impingat aliud, eadem via, majori Celeritate insequens; puta Pondus <hi rend="i">m</hi>P, Celeritate <hi rend="i">n</hi>C, (adeoque Vi <hi rend="i">mn</hi> V latum; ferentur ambo Celeritate 1+<hi rend="i">mn</hi> / 1+<hi rend="i">m</hi> C. Nam V. PC∷ <hi rend="i">mn</hi>V. <hi rend="i">mn</hi>PC∷V + <hi rend="i">mn</hi>V = 1+<hi rend="i">mn</hi> / 1 V. 1+<hi rend="i">mn</hi> / 1 PC = 1+<hi rend="i">m</hi> / 1 P × 1+<hi rend="i">mn</hi> / 1+<hi rend="i">m</hi> C. Adeoque praecedentis Impetus fiet 1+<hi rend="i">mn</hi> / 1+<hi rend="i">m</hi> PC; subsequentis, 1+<hi rend="i">mn</hi> / 1+<hi rend="i">m m</hi>PC.</p>
<p>11. Si Pondera contrariis Viis lata, sibi directe occurrant sive impingant mutuo, puta, Pondus P (Vi V) Celeritate C, dextrorsum; &amp; Pondus <hi rend="i">m</hi>P, Celeritate <hi rend="i">n</hi>C (adeoque Vi <hi rend="i">mn</hi> V) sinistrorsum: Utriusque Celeritas, Impetus, &amp; directio, sic colliguntur. Pondus dextrorsum latum, reliquo si quiesceret, inferret Celeritatem 1 / 1+<hi rend="i">m</hi> C, adeoque Impetum 1 / 1+<hi rend="i">m m</hi>PC, dextrorsum, sibique retineret hanc eandem Celeritatem, adeoque Impetum 1 / 1+<hi rend="i">m</hi> PC dextrorsum (per <hi rend="i">Sectionem</hi> 9.) Pondusque sinistrorsum latum (simili ratione) reliquo si quiesceret, inserret Celeritatem <hi rend="i">mn</hi> / 1+<hi rend="i">m</hi> C, adeoque Impetum <hi rend="i">mn</hi> / 1+<hi rend="i">m</hi> PC sinistrorsum; sibique retineret hanc eandem Celeritatem, adeoque Impetum <hi rend="i">mn</hi> / 1+<hi rend="i">m m</hi>PC sinistrorsum. Cum itaque motus utrinque fiat; Impetus dextrorsum prius lati, jam aggregatus erit ex 1 / 1+<hi rend="i">m</hi> PC dextrorsum, &amp; <hi rend="i">mn</hi> / 1+<hi rend="i">m</hi> PC sinistrorsum; adeoque readse<note n="#4"/> vel dextrorsum vel sinistrorsum, prout ille vel hic major fuerit, eo impetu qui est duorum differentia: hoc est (posito + signo dextrorsum, &amp; - sinistrorsum significante,) Impetus erit + 1 / 1+<hi rend="i">m</hi> PC - <hi rend="i">mn</hi> / 1+<hi rend="i">m</hi> PC = 1-<hi rend="i">mn</hi> / 1+<hi rend="i">m</hi> P; Celeritas 1-<hi rend="i">mn</hi> / 1+<hi rend="i">m</hi> C; (adeoque dextrorsum vel sinistrorsum, prout 1 vel <hi rend="i">mn</hi> major fuerit).</p>
<p>Et similiter Impetus sinistrorsum prius lati, erit + 1 / 1+<hi rend="i">m m</hi>PC - <hi rend="i">mn</hi> / 1+<hi rend="i">m m</hi>PC
= 1-<hi rend="i">mn</hi> / 1+<hi rend="i">m m</hi>PC; Celeritas 1-<hi rend="i">mn</hi> / 1+<hi rend="i">m</hi> C: Adeoque dextrorsum vel sinistrorsum, prout 1 vel <hi rend="i">mn</hi> major fuerit.</p>
<p>12. Si vero Pondera nec eadem directe via procedant, nec directe contraria, sed oblique sibi mutuo impingant; moderandus erit praecedens Calculus pro obliquitatis mensura. Impetus autem <hi rend="i">oblique</hi> impingentis, ad ejusdem Impetum qui esset si <hi rend="i">directe</hi> impingeret (caeteris paribus) est in ea ratione qua Radius ad Secantem Anguli Obliquitatis; (Quod etiam intelligendum est, ubi Perpendiculariter, sed Oblique cadit in percussi superficiem, non minus quam ubi viae motuum se mutuo oblique decussant:) Quae quidem Consideratio, cum Calculo priori debite adhibita, determinabit, quaenam futura sint sic Oblique impingentium Celeritas, Impetus, &amp; directio, hoc est quo Impetu, qua Celeritate, &amp; in quas partes ab invicem resilient, quae sic impingunt. Eademque est ratio Gravitationis gravium Oblique descendentium, ad eorundem Perpendiculariter descendentium Gravitationum. Quod alibi demonstramus.</p>
<p>13. Si quae sic impingunt Corpora, intelligantur non absolute dura (prout hactenus supposuimus) sed ita ictui cedentia, ut <hi rend="i">Elastica</hi> tamen vi se valeant restituere, hinc fieri poterit ut a se mutuo resiliant ea corpora, quae secus essent simul processura; (&amp; quidem plus minusve, prout haec vis restitutiva major minorve fuerit,) nempe si Impetus ex vi restitutiva sit progressiva major.</p>
<p>In motibus acceleratis &amp; retardatis, Impetus pro singulis momentis is reputandus est, qui gradui Celeritatis tum acquisito convenit. Ubi autem per Curvam fit motus, ea reputanda est, in singulis punctis, motus directio, quae est Rectae ibidem Tangentis. Et si quando motus tum acceleratus vel retardatus fit, tum &amp; per Curvam fiat (ut in Vibrationibus Penduli;) Impetus aestimandus erit, pro singulis punctis, secundum tum gradum accelerationis, tum Obliquitatem ibidem Tangentis.</p>
<p>Atque hae sunt (quantum Ego judico) Generales Motuum Leges; quae ad Casus particulares Calculo sunt accommodandae. Quos tamen, si sigillatim persequi vellem Epistolae limites transilirem: Neque commode fieri potest scire<note n="#5"/> <hi rend="i">Schematum</hi> apparatu, quibus hic abstinendum putavi. <hi rend="i">Vale</hi>.</p>
<div type="closer">
<p>Oxoniae die 15 Novembris 1668.</p>
</div>
</div>
</body>
</text>
</TEI>
