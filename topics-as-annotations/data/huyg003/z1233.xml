<TEI>
<teiHeader>
<meta type="id" value="1233"/>
<meta type="date" value="1664-05-23"/>
<meta type="sender" value="huyg003"/>
<meta type="recipient" value="huyg008"/>
<meta type="senderloc" value="parij001"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z1233">
<div type="opener">
<p>a <placeName key="parij001">Paris</placeName> ce 23 May. 1664.</p>
</div>
<p>Nous venons d'arriver de Fontainebleau d'ou nous partismes ce matin a 7 heures, et me restant encore quelque temps devant qu'on envoie les lettres a la poste je l'emploie a vous faire ces mots. Nous y allames avant hier, et par le moyen de Monsieur de Lionne Mon Pere eut audience hier a midy aupres du Roy, qui ne fut pas longue, parce qu'il n'estoit venu que pour prendre congè de Sa Majestè et luy dire qu'il s'en alloit en Angleterre, ou vous scavez que Madame<note n="#1"/> l'envoie. I'eus en suite l'honneur de faire la reverence a sa dite Majestè qui me receut fort bien et me dit quelques paroles tresobligeantes.</p>
<p>Il ne se peut rien veoir de plus beau ni plus magnifique que ce lieu là, ou l'on a fait de nouueau ce grand parterre que vous aurez veu commencè sans doute, avec un estang au milieu d'un arpent de terre comme je croy, ou il y a une grotte dedans qui jette de l'eau en abondance. L'on y a fait aussi de tresbelles cascades qui regardent le grand canal. En somme en cette saison icy et le temps estant beau comme il estoit, c'est un veritable paradis. Ie sollicitay fort a fin qu'en revenant nous allassions veoir Veaux, mais l'on trouva la journee trop longue pour nos chevaux, par ce qu'elle auroit estè de 16 lieues, dont La Violette<note n="#2"/> commenca desia a pleurer, ut iniquae mentis asellus comme vous scauez qu'il est.</p>
<p>Mon Pere envoie encore ce seoir chez Milord Holles pour scavoir quelles nouuelles il aura receu touchant la durée du Parlement, car si elle doit estre de si peu comme plusieurs a la Cour et le Roy mesme luy ont dit, il se dispensera assurement d'entreprendre ce voiage inutile. Quoy qui en arrive je fais estat de partir la semaine prochaine pour la Hollande puis que j'en ay la permission, et que le Signor Padre semble fort content de se passer de nostre compagnie soit qu'il fasse le voiage dessusdit ou qu'il demeure encore icy. En disant adieu a Monsieur Thevenot, si pourtant il est a Paris, je luy remontreray en passant ce que vous avez deboursè pour luy, et qu'il n'est point venu d'argent de ses livres, qui sont entre les mains d'Elsevier, d'ou il pourra bien deviner le reste. Il me donna dernierement a diner et a souper avec quelques autres en sa maison a Issy, et je doute fort s'il n'y sera pas encore.</p>
<p>J'ay repris du Perruquier la premiere calotte brune, quoyque l'autre fut presque achevee, et a ce qu'il m'assure la couleur des cheveux conviendra fort bien a Monsieur van Leewen. Le marchè que vous avez fait avec le vostre a la Haye ne me semble pas mauvais, si non que vous courez risque de porter quelques fois de vielles perruques racommodees au lieu des neuues qu'il vous a promises.</p>
<p>&nbsp;</p>
<p>Je viens de veoir il Signor Padre, qui a receu un billet de Milord Hollis par lequel il luy mande que le Parlement se separe demain; de sorte que le voila delivrè du voiage; et bien aisè.</p>
</div>
<div type="para">
<p>A Monsieur Monsieur <persName key="huyg008">L. Hugens de Zulichem</persName> A la Haye.</p>
</div>
</body>
</text>
</TEI>
