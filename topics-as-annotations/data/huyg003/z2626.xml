<TEI>
<teiHeader>
<meta type="id" value="2626"/>
<meta type="date" value="1691-04-07"/>
<meta type="sender" value="huyg003"/>
<meta type="recipient" value="?"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="2623"/>
</teiHeader>
<text>
<body>
<div type="letter" id="z2626">
<p>Ad pag. 364. A.<hi rend="sup">i</hi> 1682. Act. Eruditorum Lipsiensium<note n="#3"/> vide et pag. 93<note n="#4"/> lib. G. 7 Apr. 1691.</p>
<p>&nbsp;</p>
<p>Cum Parisijs ad me venisset D.T. sive Tschirnhaus, A<hi rend="sup">o</hi>. 1678<note n="#5"/>, ut puto, ostendi ipsi obiter figuras quae libro meo de Luce continentur, ubi in fine est<note n="#6"/> haec prior, Tab. 19<note n="#7"/>. Inde est quod in eandem hanc contemplationem
meum incidit<note n="#8"/>. Quod vel hinc patet, quod hanc ipsam curvam EHB<note n="#9"/>, cum haec scriberet nondum cognoverat. Falsam enim constructionem hic exhibet, quippe quae cum vera a me tradita non convenit, ut calculo examinavi in casu uno, cum nempe BF, FC<note n="#10"/> aequales ponuntur. Vid. pag. 93. lib. G.</p>
<p>Atque hinc colligo neque methodum generalem quam hic jactat<note n="#11"/> ipsi cognitam
fuisse, cum in exemplum ejus hanc erroneam curvae descriptionem adferat. Neque video qua ratione, nisi circini experimento, quo deceptus fuit, in hanc lineam inciderit<note n="#12"/>; quo quid in geometria turpius. Sed hic noster eodem modo prorsus, in tangentibus curvarum filarium, post aliquot annos in errorem incidit<note n="#13"/>.</p>
<p>Atque ita levi verisimilitudine adductus non veretur magnifice asseverare quorum nullam demonstrationem habet, quaeque instituto examine falsa esse deprehenduntur.</p>
<p>Caeterum cum initio anni 1690 diatribam meam de Luce edidissem, ille continuo exemplar ejus nactus, (sive id ipsum quod ad scriptores Actorum Lipsiensium miseram commendatum D<hi rend="sup">o</hi>. Vegelino<note n="#14"/>, sive etiam a typographis folia ante editionem acceperit) animadversa veriori descriptione curvae hujus, eam quasi a se profectam mensis Februarij actis inseri curavit<note n="#15"/>, cum alijs ad hujusmodi curvas spectantibus; meae vero diatribae mentionem in ijsdem Actis sieri impedijt, ut puto, usque in mensem Octobrem<note n="#16"/> ejusdem anni 1690, cum tamen initio Januarij in lucem prodijsset; quo nempe longius plagij suspicionem removeret.</p>
<p>Ait vero Bernoulium nuper invenisse hanc curvam ad sex dimensiones ascendere, quam ipse olim calculo collegerit esse tantum dimensionum quatuor, in quo se falsum fatetur, erroremque suum nunc emendat; utque novo invento eum compenset, facillimam ejus lineae constructionem adferre se ait<note n="#17"/> quae est illa ex libro meo neque tamen de errore suo lectorem admonet. Vellem autem scire quis ille olim fuerit calculus quo quatuor dimensiones istas reperit, credo falsam illam curvam A<hi rend="sup">o</hi>. 1682. editam ad calculum revocavit, cum pro vera ipsam posuisset?</p>
<p>Porro et mense Aprili anno 1690, in actis Lipsiensibus<note n="#18"/> rursus de curva hac egit, ostenditque Epicycloidem esse, quod procul dubio quoque ex mea diatriba hausit, postquam nempe vidit priorem dolum non caruisse successu. Unde porro ex Newtoni opere<note n="#19"/> planum erat hanc curvam similis curvae (non autem suimetipsius) evolutione describi quod ante multos annos Parisijs demonstravi<note n="#20"/> universali ratione, eaque demonstratio coram Academiae socijs lecta fuit et in Collectiones relata die....</p>
<p>Primus autem qui de Epicycloide ostenderit geometricas curvas esse, et spatia
earum mensurari posse, fuit Presbyter quidam Normannus, nomine de Vaumesle, cujus ea de re literas aliquot ad me datas<note n="#21"/> adservo.</p>
<p>Si antequam meus liber de Luce prodijt, errorem suum in curva describenda cognovisset D.T. jam ante quoque ipsum correxisset; nec totis 8 annis omnium reprehensioni expositum reliquisset. An Bernoulius fortasse eum animadvertit? Sed nihil invenio in Actis Lipsiensibus quo id appareat.</p>
<p>Asseverare ausim D.T. nullam hactenus demonstrationem habere legitimam descriptionis curvarum de qua pag. 71<note n="#22"/> anni 1690.</p>
</div>
</body>
</text>
</TEI>
