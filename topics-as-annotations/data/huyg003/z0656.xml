<TEI>
<teiHeader>
<meta type="id" value="0656"/>
<meta type="date" value="1659-08-22"/>
<meta type="sender" value="slus001"/>
<meta type="recipient" value="huyg003"/>
<meta type="senderloc" value="luik_001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z0656">
<div type="opener">
<p><placeName key="luik_001">Leodij</placeName>, <date>22 Aug<hi rend="sup">ti</hi>. 1659</date>.</p>
<p lang="la">Nobilissime Domine</p>
</div>
<p>Saturnium Systema Tuum<note n="#1"/> iam ab aliquot diebus accepi, doctum, Juppiter, et laboriosum, immo ingeniosum; non vulgaris enim ingenij est tot <hi rend="i">ϕαινομένων</hi> diuersitates ad certam aliquam Hypothesim alligare. Lunulam Saturno vnicam, non plures, ut crediderat Rheyta<note n="#2"/>, recte asseruistj: licet enim ijs instrumentis hic destitutus sim quibus oculos coelo admouerimus, tamen tot testibus qui Te monente eam observarunt, fidem non habere, id quidem a ratione alienum esset. Saturni vero comitem illum annulum quis non admiretur! Equidem si per obseruationes liceret non vsque adeo repugnarem, si Planeta statueretur excentricus, vix enim quidquam in naturâ reperio quod centri legem praecise seruet. Addo etiam hinc peti posse rationem cur ansulae inaequales appareant, quod plerique aliquando accidere testantur. Sed cum <hi rend="i">τηρήσει</hi> Tuae id non admittant, Tibj potius accedo, et expectandam censeo longioris aeuj diligentiam vt inuentis Tuis quidquam addj possit. Obseruaui olim Saturnum Romae tubis Eustachianis ansulatum, nec quidquam recordari possum quod Hypothesj Tuae non apprimé respondeat. Credo eas ad Te peruenisse quas a tribus circiter septimanis scripsj<note n="#3"/>. Expecto itaque quid censeas de meâ infinitarum constructionum methodo in planis. Vale Vir praestantissime et ama</p>
<div type="closer">
<p>Tuj obseruantissimum <persName key="slus001">Renatum Franciscum Slusium</persName>.</p>
</div>
</div>
<div type="para">
<p>Nobilissimo et Clarissimo Domino Domino <persName key="huyg003">Christiano Hugenio de Zulichem</persName> &amp;c. A la Haye.
<lb/>VI</p>
</div>
</body>
</text>
</TEI>
