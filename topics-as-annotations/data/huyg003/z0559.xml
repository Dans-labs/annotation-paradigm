<TEI>
<teiHeader>
<meta type="id" value="0559"/>
<meta type="date" value="1658-12-27"/>
<meta type="sender" value="slus001"/>
<meta type="recipient" value="huyg003"/>
<meta type="senderloc" value="luik_001"/>
<meta type="recipientloc" value="denha004"/>
<meta type="language" value="la"/>
</teiHeader>
<text>
<body>
<div type="letter" id="z0559">
<div type="opener">
<p lang="la">Nobilissime Domine</p>
</div>
<p>Redditae sunt mihi hac ipsâ horâ litterae Clarissimi Riccij, quibus se curaturum pollicetur, ut Tuae<note n="#1"/> tuto in manus Domini Hodiernae perueniant: idque per Dominum Caramuelem<note n="#2"/>, a quo eiusdem Astronomj quam ad Te transmisi Diatribam<note n="#3"/>, acceperat. Laudat mirificé Horologium tuum<note n="#4"/>, tam ipse, quam quotquot Romae eâ de re censere possunt. Addit etiam, Septem Apollonij Pergaej Conicorum libros ex Arabico versos, Principum Mediceorum curâ et sumptu breuj edendos<note n="#5"/>, quos ex autographo desumptos esse arbitror, de quo ad Te alias scripsisse meminj. Circa Problemata Parisiensia infeliciter operam lusisse videntur ij, qui praepoperâ<note n="#6"/> festinatione conceptus suos exposuerunt. Quod et Te scire arbitror.</p>
<p>Vale Vir praestantissime hoc annj nouj auspicio, quem Tibi Tuisque faustum ac felicem precatur ex animo</p>
<div type="closer">
<p>Tui obseruantissimus <persName key="slus001">Renatus Franciscus Slusius</persName>.</p>
<p><placeName key="luik_001">Leodij</placeName> <date>27 10bris 1658</date>.</p>
</div>
</div>
<div type="para">
<p>Nobilissimo Clarissimoque Domino Domino <persName key="huyg003">Christiano Hugenio de Zulichem</persName> A la Haye.
<lb/>VI</p>
</div>
</body>
</text>
</TEI>
