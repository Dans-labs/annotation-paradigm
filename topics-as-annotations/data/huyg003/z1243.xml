<TEI>
<teiHeader>
<meta type="id" value="1243"/>
<meta type="date" value="1664-07-18"/>
<meta type="sender" value="mora019"/>
<meta type="recipient" value="huyg003"/>
<meta type="senderloc" value="londe002"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z1243">
<div type="opener">
<p>A <placeName key="white901">Whitehall</placeName> ce 8 Juillet 1664.</p>
<p>Monsieur</p>
</div>
<p>Par ce petit billet<note n="#1"/> vous pourrez iuger de la bonté de ma memoire. C'est les titres des deux Traittez publiez par Monsieur Greuies dont Je vous ay parlé. il sont tous deux dans le liure que Je viens d'envoyer<note n="#2"/> a Monsieur Vostre pere pour vous faire tenir. J'auois seulement jetté l'oeil une fois sur le liure dans l'endroit ou il descrit la situation des villes des prouinces dont il fait mention, et sur le Titre au commencement du liure, et Je ne me suis point souuenu du dernier lors que Je vous ay escrit<note n="#3"/>. Mais vous me pardonnerez cette faute puisque la suitte n'en est point nuisible ny a nos affaires ny a nos personnes. Je crois que vous prendrez la peine de parcourir tout le liure, ce que Je n'ay pas le loisir de faire.</p>
<p>J'attends par le premier ordinaire, la responce de Monsieur le Comte de Kincardin. Cependant il est a propos que nous nous entretenions un peu sur le suiet
des Horologes. les deux dont Je vous ay parlé<note n="#4"/> il y a 6 mois viennent d'estre acheuez. ils ne sont point encore tout a fait aiustez, mais on y trauaille. Jl me semblent assez bien faits, mais le temps qu'on met a les faire, et le prix me semblent assez incommodes. L'ouurier, qui est le fils de Fromantel<note n="#5"/>, qui a esté nourri a la Haye, dit qu'il n'en scauroit faire un, en moins de temps qu'un mois, et quoyque le marché pour ceuxcy ait esté fait, a 15. liures sterlins tout y compris, le plomb, la balle par laquelle l'Horologe pend, et tout, il n'en veut point faire d'autres semblables a moins de 20. liures. de sorte que ne s'en peuuent pas faire grand nombre en peu de temps, à cause que celuy des bons artisans n'est que petit; le prix estant grand et chaque vaisseau estant obligé d'en auoir deux, il ne sen pourra faire grand debit. C'est pourquoy il sera à propos que nous nous informions de toutes pars, des ouuriers, sil y a moyen d'en faire faire un nombre suffisant pour ceux qui en voudront auoir et en reduire le prix le plus bas qu'il se peut. Voyez donc par de là sil se trouue des Horologeurs en assez grand nombre pour en faire quantité, et quel est le moindre prix qu'il veulent prendre. J'en feray icy de mesme. Je feray voir ces deux qui sont icy, à plusieurs maistres et tascheray de les reduire au moindre prix qu'il est possible. Car comme vous auez dit dans une<note n="#6"/> de vos precedentes, nous pourrons peut estre, iuger à propos, d'auoir le priuilege de la vente des Horologes à pendule qui seruent a la mer du moins en quelques lieux, ou on n'en peut tirer recompence des souuerains ou des corps des marchands.</p>
<p>Mais il y a encore une chose qui est si fort à craindre dans lusage de ces Horologes sur mer que si l'on n'y trouue point de remede, ils ne seruiront pas de grande chose. C'est que dans les Jsles occidentales les Antibes et autres, dans la coste de l'Afrique, et generalement entre les Tropiques, et aux lieux meridionaux tant sur la mer, que les costes dicelle, toute sorte de chose faite de fer se rouille ineuitablement et le preiudice que cela apportera a ces Horologes les rendra sans doubte peu utiles.</p>
<p>Or J'ay rencontré icy un gentilhomme<note n="#7"/> qui a veu en flandres un homme qui a un secret pour la trempe de fer, (Je dis de fer sans y comprendre l'acier) qu'il le scait rendre si dur que la lime n'y scauroit toucher, et que la rouille ne sy attachera iamais. J'ay veu un platine d'harquebuse de sa façon, qui a este gardée plusieurs mois dans du cuir salé, apres auoir esté mouillié auec toutes les liqueurs qui font rouiller le fer, sans que la rouille y ait mordu en façon du monde. Je
crois que dans peu de iours elle sera, ou à moy, ou à nostre Societé. Et Je pretends mettre Monsieur du Son<note n="#8"/> (ce diable d'ingenieur qui a fait ce bateau merueilleux, ou plustost chimerique à Roterdam<note n="#9"/>) et tous ceux qui se meslent de
telles curiositez, en besogne, pour en trouuer le secret, que celuy de Flandres n'a pas voulu communiquer pour chose du monde.</p>
<p>Au reste J'ay veu autrefois un espece de cuiure, ou plustost de bronze, de la couleur d'or, mais un peu plus rougeastre, qui ne se rouille pas non plus. Euertuez vous à trouuer ces secrets ou quelque autre expedient pour garder les Horologes de la rouilleur, et nous en ferons icy de mesme.</p>
<p>Je suis et seray à iamais</p>
<div type="closer">
<p>Monsieur Vostre treshumble tresobeissant et tresaffectionné Seruiteur <persName key="mora019">R. Moray</persName>.</p>
</div>
<p>Nous sommes apres les Experiences de la Monochorde<note n="#10"/>.</p>
</div>
<div type="para">
<p>A Monsieur Monsieur <persName key="huyg003">Christian Hugens de Zulichem</persName> A la Haye.</p>
</div>
</body>
</text>
</TEI>
