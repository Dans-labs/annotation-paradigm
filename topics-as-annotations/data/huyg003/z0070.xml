<TEI>
<teiHeader>
<meta type="id" value="0070"/>
<meta type="date" value="1650-01-17"/>
<meta type="sender" value="huyg003"/>
<meta type="recipient" value="huyg007"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0070">
<div type="opener">
<p>Mon Frere,</p>
</div>
<p>Je commence a estre malade et mon frere<note n="#1"/> de se porter mieux: il ij a longtemps que j'aij preveu ce malheur et je croij que ce sont les restes d'une maladie qui m'a incommodé deja quand j'estois<note n="#2"/> à la Cour du Ducq de Holsteijn<note n="#3"/>, ou je la fis cesser en tenant bonne diete; Je n'aij pas encore pris medecine et m'en garderaij tant qu'il me sera possible, mais cependant j'aij le mesme mal que mon frere avoit quand il en prit; c'est que j'aij des enflures au col de costé et d'autre un peu dessous les oreilles, qui font fort mal, et apres estre dissipees font tomber des defluxions sur les bras. J'espere pourtant que je seraij plus heureux que luij et que je vous manderaij bientost des nouvelles de ma santé, qui vous seront plus agreables que cellescij si vous desirez la mienne autant que je desire la vostre. L'on estoit fort en peine de vous et sur tout mon pere quand vous aviez mandé dernierement que vous aviez peur de devenir Pulmonique. Mais aussi a il esté plus aise que pas un d'entendre que vous aviez recouvré vostre premiere santé et que vous estiez de si bonne mine et si beau qu'on ne vous appelle maintenant a Geneve que le Beau Monsieur. il faut bien que cette perruque que vous avez mise vous ait changé d'importance, et qu'elle contribue beaucoup a la beauté, car tant que vous avez esté icij a la Haije, je ne vous aij ja[mais]<note n="#4"/> ouij donner le surnom de Beau; Tant que vous
n'estes pas icij je n'en suis point envieux, mais j'espere pour nostre bien et pour le bien de toutes les damoiselles et damoiseaux de la Haije qu'a vostre retour vous aurez quitté la beauté avecq la perruque, et qu'on vous verra plustost avecq les cheveux un peu courts comme ils ont accoustumé d'estre quand on vient de la quitter. Vous direz sans doute que je ne suis pas trop malade encore, puisque j'aij envie de railler, mais scachez que je n'aij autre chose a vous escrire puis que Toot vient de m'advertir qu'il vous a fait part de l'unique nouvelle que nous avions, et pardonnez la longeur d'une lettre qui ne dit rien a un pauvre malade qui ne cessera que le plus tard qu'il luij sera possible d'estre</p>
<div type="closer">
<p>Mon frere
<lb/>Vostre frere et serviteur <persName key="huyg003">Chr. Huygens</persName>.</p>
<p>le <date>17 de Jan. 1650</date>.</p>
</div>
</div>
</body>
</text>
</TEI>
