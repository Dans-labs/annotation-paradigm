<TEI>
<teiHeader>
<meta type="id" value="1203"/>
<meta type="date" value="1664-01-11"/>
<meta type="sender" value="huyg003"/>
<meta type="recipient" value="huyg008"/>
<meta type="senderloc" value="parij001"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z1203">
<div type="opener">
<p>A <placeName key="parij001">Paris</placeName> ce 11 Janvier 1664.</p>
</div>
<p>J'avoue qu'il y a grande apparence de fourberie en l'avanture du livre des Insectes<note n="#1"/>, et puis qu'il y a si peu d'esperance, que ce beaupere<note n="#2"/> nous en fasse avoir un autre, je feray scauoir a Monsieur Thevenot la consolation que vous luy donnez en luy promettant vostre exemplaire. Je ne l'ay pas encore veu depuis qu'il est revenu de la campagne et je luy garde encore les lettres de Coxinja<note n="#3"/> qu'il aura assez de peine d'entendre a cause de la pedanterie du translateur.</p>
<p>La harangue de la maitresse de Watervliet<note n="#4"/> est belle et eloquente et est un dilemme en substance, Si vous m'aimez faites ce que je vous dis, si point ne m'aimez, je ne veux point de vous. Vous autres qui vous mettez en danger de subir de semblables rencontres, pouvez mieux vous imaginer ce qu'un coeur y doibt souffrir.</p>
<p>Au reste, comme vous voiez l'on ne se peut gueres fier aux Peetooms<note n="#5"/>. J'admire sur tout le choix que nostre cousin a fait, et je croy qu'il fera des sermons a cette pauure innocente, comme le Mari dans l'Escole de femmes.</p>
<p>Voicy une lettre de Monsieur Chapelain a Monsieur van Beuningen, que je vous prie de luy envoier sans delay; et de luy faire dire qu'il veuille envoier sa responce a vous pour la mettre dans le pacquet, car c'est ce qui m'a estè recommandè par le dit Seigneur Chapelain.</p>
<p>Vostre escritoire est a faire et sera achevee dans peu si l'homme tient ce qu'il m'a promis.</p>
<p>Je fus hier querir les 2 horologes, que vous avez envoiees<note n="#6"/>, a la douane, et ayant ouuert les boetes je trouuay l'une assez en desordre, la roüe de compte s'estant defaite et un des verres a costè en pieces. Je l'ay rajustee le mieux que j'ay pu, et elles vont maintenant toutes deux, et ne reste qu'a les delivrer. Outre celle dont j'ay escrit<note n="#7"/> au frere de Zeelhem pour le Mareschal de Grammont, ordonnez je vous prie a Pascal<note n="#8"/> d'en faire encore une de mesme qui sonne aussi un coup aux demi heures, et qui ait le cercle d'argent, comme l'une de celles que j'ay icy. Sur tout recommandez luy de prendre des bons ressorts.</p>
<p>J'ay trouuè 4 exemplaires du Receuil de pieces nouvelles soubs une des horologes. je ne scay si vous me les envoiez au lieu de ceux que j'avois demandez d'un autres receuil<note n="#9"/> ou il y a les amours de Henry quatre. J'en voudrois bien deux par la premiere occasion, et mandez moy ce que vous en paiez. Un de mes amis m'a aussi demandè un petit livre qu'on a imprimè chez nous qui est le Jugement sur les histoires du Concile de Trente<note n="#10"/> di Cesare Aquilione<note n="#11"/>. Vous me ferez plaisir de m'en mettre un exemplaire avec les autres susdits.</p>
<p>Je vous souhaite toute sorte de contentement dans la nouuelle année, et de mesme en font les Sieurs Vlaq et Bruynestein, a qui j'ay donnè la commission de s'enquerir touchant le pris des Orangers et Jasmins dont le temps commence d'approcher. Il ne se passe guere de jour qu'il ne voye decouper quelque pendu ou a faute de cela, un chien ou deux. Pour moy je me contente des relations qu'il nous en fait, car a dire vray, je n'aime pas fort ces spectacles. Hier il nous raconta toutes
les particularitez de l'execution d'un soldat qu'on fit passer par les armes pour avoir desertè, ce qui se fait icy avec beaucoup de ceremonies.</p>
<p>Nous allons prendre le deuil avec la Cour.</p>
</div>
<div type="para">
<p>A Monsieur Monsieur <persName key="huyg008">L. Huygens de Zulichem</persName> A la Haye.</p>
</div>
</body>
</text>
</TEI>
