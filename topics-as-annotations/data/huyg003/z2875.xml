<TEI>
<teiHeader>
<meta type="id" value="2875"/>
<meta type="date" value="1694-08"/>
<meta type="sender" value="huyg003"/>
<meta type="recipient" value="leipz001acta01"/>
<meta type="senderloc" value="?"/>
<meta type="recipientloc" value="leipz001"/>
<meta type="language" value="la"/>
<meta type="link" value="2873"/>
</teiHeader>
<text>
<body>
<div type="letter" id="z2875">
<div type="opener">
<p>C.H.Z. Constructio universalis Problematis a Clarissimo Viro, <persName>Jo. Bernoulio</persName>, superiori anno mense Majo propositi.</p>
</div>
<p>Cum in <hi rend="i">Actis Lipsiensibus</hi> Constructionem hanc me reperisse significarem, mense Octobri A.<hi rend="sup">o</hi> 1693<note n="#3"/>, edenda tamen ea supersedi, quod futurum putabam, ut vel ab Auctore ipso vel Clar.<hi rend="sup">o</hi> Viro fratre ejus, vel alio quopiam, haud multum absimilis brevi in lucem prodiret, ac subverebar etiam ne actum agerem. Quoniam vero nusquam adhuc comparuit, &amp; est inter eas quae dari possint quodammodo
<figure><graphic url="huyg003oeuv10ill218.gif"></graphic></figure>
simplicissima; non videtur absque ea diutius relinquendum tam eximium problema. Est autem hujusmodi<note n="#4"/>. Sit in recta AB datum punctum A, et oporteat
invenire curvam AFC ejusmodi ut tangens ejus quaevis CD abscindat ab recta AB portionem AD, quae ad ipsam CD habeat rationem datam lineae <hi rend="i">c</hi> ad <hi rend="i">b</hi>.</p>
<p>Constructio: sicut <hi rend="i">c</hi> ad <hi rend="i">b</hi>, ita quaelibet AE in recta AB assumpta ad EF ipsi perpend. et per F punctum ponatur descripta Logarithmica quaecunque cujus asymptotos sit AB, ad quam descendat illa versus A. Deinde ab A versus E accepta distantia qualibet AD, sit ut <hi rend="i">c</hi> ad <hi rend="i">b</hi> hoc est ut AE ad EF, ita AD ad aliam DH et ea tanquam radio, et centro D describatur circuli circumfer. HC. ac praeterea applicetur ad Logarithmicam recta IG asymptoto perpendicularis, ipsique DH aequalis. Jam ut <hi rend="i">b</hi> ad duplum <hi rend="i">c</hi>; ita fiat IE ad EK, sumendam in asymptoto in partem alterutram, nihil enim refert<note n="#5"/>, et applicetur rursus ad logarithmicam recta KL; utque summa duarum KL, EF ad earum differentiam, ita sit DH ad DB; quae sumenda versus A punctum si AD major sit quam AE; at in contrariam, si minor. Jam recta BC ad asymptoton perpendicularis secabit circumferentiam HC in puncto C, quod erit in curva quaesita AFC. Tangit autem hanc rectam EF in F punctum.</p>
<p>Est porro animadversione dignum, non simplicem esse curvaturam lineae hujus cum <hi rend="i">c</hi> major est quam <hi rend="i">b</hi>, sed ex duabus eam tunc componi, ex uno quodam puncto exeuntibus<note n="#6"/>, ut CFA, CM<note n="#7"/>. In puncto autem extremo C, recta ex A educta occurrit curvis AFC, CM ad angulos rectos<note n="#8"/>, ac proportionales sunt DA, DC, DB.</p>
</div>
</body>
</text>
</TEI>
