<TEI>
<teiHeader>
<meta type="id" value="1175"/>
<meta type="date" value="1663-11-30"/>
<meta type="sender" value="huyg003"/>
<meta type="recipient" value="huyg007"/>
<meta type="senderloc" value="parij001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1175">
<div type="opener">
<p>A <placeName key="parij001">Paris</placeName> ce dernier Novembre 1663.</p>
</div>
<p>Je vous ay fait scavoir par ma derniere<note n="#1"/> l'interception du pacquet ou estoient vos tablettes avec deux de mes lettres<note n="#2"/> et une de Monsieur Chieze. Nous fusmes hier ensemble au bureau de la poste pour expostuler sur cette meschancetè ou negligence et l'on nous a promis qu'on s'en informeroit en escrivant a ceux qui en pourroient estre coupables; c'est tout ce que je puis faire. au reste vous scavez a qui appartient le risico des choses acheptees par commission quand on les a envoiees, sans mesme obmettre aucune precaution necessaire.</p>
<p>Je ne me suis pas souvenu, en mettant le pris de l'horologe du Milord Brouncker a 80 livres, qu'elle estoit de 8 jours. Je luy feray scavoir celuy de 110, et attendray qu'il me mande par quelle voye il faudra la luy faire tenir, apres quoy je vous le manderay aussi tost. Pour ce qui est des 2 pendules de Pascal<note n="#3"/>, si elles ne sont pas encore parties, je vous prie de ne les envoier pas par cette longue voye de Rouen, mais par Anvers, ou il ne faut que les recommander a Don Diego<note n="#4"/> a sin qu'il les donne aux Rouliers qui partent de la pour Paris. Cela vous sera tout aussi facile ou au frere Louis que de les adresser
a Rotterdam, et nos amis qui ont grande impatience de les tenir, en seront trois fois plustost servis. Il Signor Padre le desire aussi ainsi et m'a commandè de vous l'escrire.</p>
<p>Monsieur Chieze et moy ne scavons ce que veut dire l'exception du frere<note n="#5"/> qui pretend ne pouuoir payer a l'horologer devant qu'avoir receu le compte qu'ils ont entre eux, car tousjours il scait bien que mesme apres avoir payè ces 80 livres pour luy, il luy devra encore bien de l'argent de reste. Mais afin qu'il ne hesite plus il luy envoye dans ce pacquet ce compte qu'il demande. Qu'il ne retiene donc plus longtemps l'argent de ce bon homme<note n="#6"/> que Monsieur Bouillaut m'a comptè il y aura tantost 6 mois.</p>
<p>Je suis tres marry de ce qu'avec les tablettes s'est perdu ma lettre assez longue, dans la quelle je vous avois escrit entre autres choses des particularitez des Lunettes que l'on fabrique icy; de la facon des formes dont ils se servent; de la maniere de doucir les verres qui est plus parfaite que la nostre, et de leur grandeur, qui monte a 6 et 7 pouces pour des lunettes de 45 et 55 pieds. Je vous avois parlè aussi de l'experience que nous avons faite chez Monsieur Thevenot a Issy<note n="#7"/> de dresser une lunette sans tuyau, qui reussit tresbien dans celle que nous avions là de 35 pieds, et feroit de mesme en quelque autre longueur que ce fust. La maniere dont on se sert en cecy est qu'aupres du verre objectif quelqu'un se tient, qui regarde l'astre proposè par un petit tuyau estroit qui est fichè à angles droits dans le mesme ais ou est enchassè le verre objectif: car par la on est assurè que ce verre est en sa düe situation. apres quoy on trouue facilement ou c'est qu'il faut arrester l'oculaire, qui est posè sur un pied portatif.</p>
<p>Je vous avois mandè encore que j'avois receu des bonnes nouuelles touchant les pendules de Monsieur Brus<note n="#8"/> qui ont fait un voiage en Portugal, et bientost en vont faire un autre aux Indes Occidentales<note n="#9"/>. L'on<note n="#10"/> m'a envoyè depuis l'extraict<note n="#11"/> de la Relation du Pilote qui avoit eu le soin de ces monstres, par le quel il appert que l'une ne s'est jamais arrestee en chemin, quoyqu'il se soit rencontrè de tempestes aussi grandes qu'ils en eussent veu jamais, et que l'autre ne s'est arrestée par fois que parce que la boule du pendule touchoit a la boete de l'horologe. Que tant qu'elles ont marchè toutes deux elles ont estè fort bien d'accord, et qu'en fin par le moyen de la bonne qui n'arresta jamais qui est celle que fit Severijn, l'on a fort bien marquè les longitudes des lieux ou l'on s'est trouvè, les quelles l'on computoit en mesme temps par les voyes ordinaires. Sur cecy ceuy de la Sociètè Royale de Gresham ont conceu des esperances certaines du succes de cette invention, et m'en ont donnè aussi, de sorte que nous ne deliberons plus sinon aux mesures qu'il faudra prendre pour demander les Privileges.</p>
<p>Je plains le frere<note n="#12"/> febricitant, car j'en ay aussi tastè une fois<note n="#13"/>. Il peut pourtant esperer au Kin Kina dont nous venons de veoir un bel effect en la Signora Anna.</p>
<p>N'oubliez pas ma lettre<note n="#14"/> a Monsieur van Leeuwen.</p>
</div>
</body>
</text>
</TEI>
