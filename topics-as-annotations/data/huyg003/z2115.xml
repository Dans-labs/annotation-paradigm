<TEI>
<teiHeader>
<meta type="id" value="2115"/>
<meta type="date" value="1678-02"/>
<meta type="sender" value="rome049"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z2115">
<p>Excerpta ex literis ad D. <persName key="huyg003">Hugenium</persName>.</p>
<p>&nbsp;</p>
<p>Credibile est hypothesim quam Excellentissimus D. Cassinus in Academiâ proponit tibi transmittendam aliqua insigni pollere verisimilitudine, cum eam praeferre videatur infinitis aliis quae facili negotio excogitari possent ad saluandam inaequalitatem planetae tredecim mensium periodo circumscriptam. Percupio scire tuam de illa sententiam. mihi certe videtur novitate hypothesi morae luminis nequaquam concedere.</p>
<p>Inauditum huc usque in astronomiâ Planetam habere in orbitâ suâ excentricas excursiones ad quas pervenit nisi post 225 revolutiones.</p>
<p>Novum itidem motum excentricitatis celeriorem esse ipso motu Planetae; cumque respectu aphelii sui esse retrogradum.</p>
<p>Quibus tamen concessis supervacanea mihi videtur excentricitas tanta, quantam supponit vigesimam partem diametri Jovis, cum trigesies millesima ejusdem pars sufficiat. Imo ex legibus quae in omnibus reliquorum planetarum tam primariorum quam secundariorum motibus obtinent ostendi potest, quod in nostro casu
excentricitas vigesimae partis Diametri Jovis efficere debeat inaequalitatem in unica revolutione satellitis primi duarum horarum cum tamen mora luminis et observata non efflagitent nisi 45 secunda.</p>
<p>Sed ista diducere supersedeo, usque dum perfectius cognovero fundamenta hypotheseos D. Cassini. Quae forte ab ipso proximis congressibus in Academiâ fusius explicabuntur.</p>
<p>Hypothesis quae aequivalet morae luminis in salvandis Phaenomenis Satellitis primi Jovis.</p>
<p>Satell. magnum ad momentum accedat 3½ secundis in orbe Jovis. voluaturque circa illud min. hor. 36 et 3 quadrantibus plusminus quam circa Jovem.</p>
<p>Sitque utrumque aequidistans a Jove quando 3<hi rend="sup">us</hi> incidit in rectam lineam cum ipso et centro.</p>
</div>
</body>
</text>
</TEI>
