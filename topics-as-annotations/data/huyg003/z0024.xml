<TEI>
<teiHeader>
<meta type="id" value="0024"/>
<meta type="date" value="1647-01-03"/>
<meta type="sender" value="mers004"/>
<meta type="senderloc" value="?"/>
<meta type="recipient" value="huyg001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0024">
<div type="opener">
<p>Monsieur.</p>
</div>
<p>C'est à cette fois que ie suis opprimé des courtoisies de Mr vostre fils, qui s'est surpasse soymesme, et auquel ie ne respons pas à ce voyage, parceque son traité<note n="#1"/> merite d'estre stabulé plus long temps que le premier<note n="#2"/>, qui a quelque chose de plus disputable.</p>
<p>Je ne croy pas s'il continue, qu'il ne surpasse quelque jour Archimede, cousin du Roy Gelon<note n="#3"/>. Quant à vous, ie ne doute pas que vous n'ayez l'esprit assez libre pour faire vostre piece de Musique pour Ronds etsi nullus liber nisi sapiens, et que omnis sapiens liber, il me sera aysé de demonstrer que vous estes libre, et que nulle affaire n'est capable de vous empescher, mais seulement de vous retenir[?]. Je suis bien ayse que nostre chantre<note n="#4"/> vous contente en quelque sorte. Je m'imagine qu'il sera tousiours modeste et retenu. J'attens vostre jugement d'entre les 2 pieces des 2 collegues. Je voudrois qu'ils voulussent s'estudier à faire parler la lettre auec son emphase, Car que vous dites pour la politesse de la conversation, ils l'ont, et comme ils sont tous 2 jeunes ils peuvent aysement se persectionner. Toutes nos lanternes
sourdes sont comme la vostre, le vent ne peut les estendre à raison que l'air jnterieur tient bon, qui ne voulant pas sortir, le vent n'y peut entrer non plus comme dans vostre chambre qui n'a qu'une fenestre ouuerte, la porte estant fermée. Je viens de recevoir le 1<hi rend="sup">r</hi> feuillets d'un Liure qui s'imprime en Pologne<note n="#5"/>, et qui doit estre achevé ce printemps, ie vous prie de l'envoyer à Monsieur vostre fils auec mes baisemains en attendant que ie luy escriue. il pourra la monstrer a ses amis de Leyden.</p>
<p>L'on m'a aussi escrit de Rome, que fontana<note n="#6"/>, l'excellent Lunetier de Naples a publié ses observations celestes<note n="#7"/> faites auec ses grandes lunettes de 15 et 30 pieds de long, et que sr valangre<note n="#8"/> de Bruxelles fait imprimer les siennes. Il faut que vous vous resoluiez de faire donner vne demie pistole pour 2 volumes in 4<hi rend="sup">o</hi> d'une nouuelle philosophie<note n="#9"/>, dont la j<hi rend="sup">e</hi> est la Logique demonstrée et le 2<hi rend="sup">d</hi> la jre partie de la physique, qui apartient aux mouuements tant naturels que violents, tant simples que composez d'un ou plusieurs plans ou directions, il y a 10 Liures. L'opinion de vostre fils de la cheute des graues c'est a dire celle de <persName key="gali003">Galilée</persName>, par nombres impairs 1, 3, 5, etc. y est combatue. Et il y a vn traité particulier des centres de percussion à la fin; si ie peux faire baler dez demain ce 2<hi rend="sup">d</hi> volume pour vous l'envoyer apres tout entier auec le sieur Tassin espiant l'occasion, la commodité pour vous le faire tenir, mais seulement les 2 ou 3 feuillets où sont les centres de percussion, ie vous l'enuoyray auec cette lettre, car ie brusle d'enuie que Mr. vostre filsle voye ce traité et qu'il
l'examine, peut estre que l'enuie luy en prendra a luy mesine de le mieux demonstrer, ou du moins il pourra le faire voir a Mr. <persName key="desc004">des Cartes</persName>, qui y a desia trauaillé, et qui a iugé qu'il est jmpossible de la trouuer par aucunes [?] figures et ratiocinations [?], en ce petit traité l'auteur pretend les auoir desterminez par raison et demonstration<note n="#10"/>. Certainement ie seray raui d'auoir le jugement de ce livre de Mobiles, tant de vostre fils puisqu'il y est attaqué en son opinion, que de Mr. <persName key="desc004">des Cartes</persName> sur qui vous auez assez de pouuoir d'en jmpetrer le jugement sur les points principaux, particulierement sur ce qu'il pretend demonstrer la raison à priori de la reflexion, et de ce qu'elle se fait à angles égaux auec l'incidence, vous y trouuerez pourquoy et quand les fauxbons se font par les bales des tripots<note n="#11"/>, ce qui arriue aux chocs des boulets. Les vnes auec les autres sont frapés obliquement, ou perpendiculairement, etc.</p>
<p>Pleust à Dieu que vostre fils voulust demonstrer tout ce qui y est à sa maniere plus noble, car ie crains bien qu'il s'y trouue quantité de paralogismes <hi rend="i">ἀπέχω</hi> tamen, jusques aux examens:</p>
<p>Vous ne me dites rien de vostre admirable Musicien et ioueur de Viole de vostre exellent Mariage<note n="#12"/>. Parce qu'ils n'ont pas repondu à vostre attente?</p>
<p>Si vostre Golius ne se haste de faire jmprimer l'apollonius, il court risque d'estre deuancé par vn Jesuiste de Madrid<note n="#13"/> comtois de nation, qui y enseigne les Mathematiques et qui le promet<note n="#14"/>. Le reste au voyage suiuant, car il suffit pour cette jre fois de la nouuelle année que ie vous souhaitte ad multos annos, celuy qui est si fort</p>
<div type="closer">
<p>Vostre tresaffectionné seruiteur <persName key="mers004">Mersenne M.</persName></p>
<p>Ce <date>3 de l'an 1647</date>.</p>
</div>
<p>Je suis bien ayse que vous ayez escrit au Sieur Gobert: car il a plus de puissance sur la paresse du Sr. Ballard que moy: il est encore icy feste auiourduy, de S<hi rend="sup">te</hi> Genefiefue patrone de Paris; ie croy qu'il commencera enfin apres les Roys et que ne toucha [?] d'un doigt.</p>
<p>J'ay enfin acheté icy vn frere Pol[o]<note n="#15"/>, où ie ne trouue pas tant de merveilles, que ie m'imaginois.</p>
</div>
</body>
</text>
</TEI>
