<TEI>
<teiHeader>
<meta type="id" value="1596"/>
<meta type="date" value="1667-08-12"/>
<meta type="sender" value="chap002"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1596">
<div type="opener">
<p>Vendredy matin.</p>
<p>Monsieur</p>
</div>
<p>bien que j'espere d'auoir l'honneur de vous voir sur le Midy chés Monseigneur l'Euesque de Laon<note n="#2"/> je n'ay pas voulu attendre jusques la à vous prier de vouloir mettre dans vostre paquet d'aujourdhuy la Response que je fais<note n="#3"/> a Monsieur Heinsius, et que je vous enuoye. Si par hazard vous n'escriuiés point obligés moy de lenuoyer a Monsieur lAmbassadeur Beuning<note n="#4"/> de vostre part car je ne suis pas encore asses hardy pour la luy enuoyer de la mienne, afin qu'il luy plaise de la faire aller sous son enueloppe. I'accompagne cette lettre dvn autre grand paquet que ma adressé Monsieur de la Mare<note n="#5"/> Conseiller au Parlement de Dijon pour nostre cher Monsieur Heinsius, où est renferme vn liure d'ouide quil luy auoit demandé. Vous aurés la bonté de le luy faire tenir par quelque seure occasion sil sen presente et
non par la poste et si vous n'en aués point vous le pourres remettre entre les mains de Monsieur l'Ambassadeur Beuning qui ne manquera pas doccasion pour cela et qui sera bien aise de faire cette faueur a son Amy et au nostre. Ie suis sans reserue</p>
<div type="closer">
<p>Monsieur
<lb/>Vostre treshumble et tresobeissant seruiteur <persName key="chap002">Chapelain</persName>.</p>
</div>
</div>
</body>
</text>
</TEI>
