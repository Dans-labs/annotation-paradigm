<TEI>
<teiHeader>
<meta type="id" value="0893"/>
<meta type="date" value="1661-09-13"/>
<meta type="sender" value="mora019"/>
<meta type="recipient" value="huyg003"/>
<meta type="senderloc" value="londe002"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0893">
<div type="opener">
<p>A <placeName key="white901">Whitehall</placeName> ce <date>13. Septembre 1661</date>.</p>
<p>Monsieur</p>
</div>
<p>Apres auoir enuoyé ma derniere<note n="#1"/> a la poste J'ay trouué ce billet<note n="#2"/> cy ioint, dont elle parloit, sur ma Table parmy d'autres papiers. telles beueuës me sont assez ordinaires comme vous sçauez. Je vous enuoye aussi ce que Je vous y ay promis. C'est une proposition de Monsieur <persName key="hobb001">Hobbes</persName><note n="#3"/>. Il pense auoir trouué la demonstration de deux moyennes proportionelles entre deux lignes donnees. Et a eu assez de confidence pour la mettre entre les mains du Roy. Sa Majesté l'a donnee a Monsieur le Cheualier Neile pour la faire examiner dans nostre Societé. Mais Monsieur le Mylord <persName key="brou051">Brunker</persName> l'ayant veuë deuant qu'elle fut produite en public, en fit aussi tost une refutation, dont voycy la Copie escritte de sa main propre<note n="#4"/> qu'il vous enuoye auec son treshumble seruice. Voylà tout ce que J'ay le loisir de vous dire a present, sinon que Je suis parfaitement</p>
<div type="closer">
<p>Monsieur
<lb/>Vostre tres humble et tres obeissant serviteur, <persName key="mora019">R. Moray</persName>.</p>
</div>
</div>
</body>
</text>
</TEI>
