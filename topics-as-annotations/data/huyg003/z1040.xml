<TEI>
<teiHeader>
<meta type="id" value="1040"/>
<meta type="date" value="1662-08-08"/>
<meta type="sender" value="boul014"/>
<meta type="recipient" value="huyg003"/>
<meta type="senderloc" value="parij001"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z1040">
<div type="opener">
<p>A <placeName key="parij001">Paris</placeName> le 8 Aoust 1662.</p>
<p>Monsieur</p>
</div>
<p>Je vous escris la presente pour vous renouueller les protestations de mon treshumble seruice, &amp; pour vous donner aduis que j'ay mis entre les mains de Monsieur de Zulichem vostre pere vn petit pacquet, dans lequel il y a trois exemplaires du petit traicté<note n="#1"/> que j'ay autresfois fait de Natura lucis, dont je vous
promis de vous en enuoyer vn, que je vous supplie d'accepter pour vne marque de l'estime singuliere que je fais de vostre personne &amp; de vos merites. Je vous supplie aussi d'auoir la bonté de me rendre ce bon office, que de rendre a Monsieur Vossius l'exemplaire que je luy enuoye, &amp; de l'asseurer aussi que je suis son treshumble seruiteur. Le troisiesme est pour Monsieur Hudde d'Amsterdam, que je vous enuoye tout cachetté &amp; enueloppé, afin que vous n'ayez autre peine que de l'enuoyer a la poste sur le Viverberg ou par telle autre voye qu'il vous plaira qui soit seure.</p>
<p>Je veids<note n="#2"/> hier a minuit la nouuelle estoile in Collo Ceti, qui est si belle &amp; si lumineuse que la Lune ne mempescha point de la voir. elle<note n="#3"/> dans la mesme situation que je la veids l'an passé a la fin d'Aoust.</p>
<p>Auec vostre permission je salueray de mes treshumbles baisemains Monsieur vostre frere<note n="#4"/> a qui je suis &amp; a vous aussi</p>
<div type="closer">
<p>Monsieur
<lb/>Vostre treshumble &amp; tresobeissant seruiteur
<lb/><persName key="boul014">I. Boulliau</persName>.</p>
</div>
</div>
<div type="para">
<p>A Monsieur
<lb/>Monsieur <persName key="huyg003">Christian Hugens de Zulichem</persName>
<lb/>A la Haye.</p>
</div>
</body>
</text>
</TEI>
