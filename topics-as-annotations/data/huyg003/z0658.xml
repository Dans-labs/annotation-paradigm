<TEI>
<teiHeader>
<meta type="id" value="0658"/>
<meta type="date" value="1659-08-02"/>
<meta type="sender" value="gott004"/>
<meta type="recipient" value="vinc027"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="0657"/>
</teiHeader>
<text>
<body>
<div type="letter" id="z0658">
<p>Hisce diebus artifex aliquis Horologiarius Pontificis absoluit horologium aliquod, simile ej, quod Dominus <persName key="huyg003">Hugenius</persName> in libello<note n="#2"/> ad Reverentiam Vestram
misso describit: triumphauit is magnopere, inuento nouo, mirabilj, et vt iactabat suo: Mathematicos omnes ad spectandum jnuitauit; cunctos in admirationem rapuit. cum enim artificium nouum satis ingenios√® celasset; adeo vt spectatores, praeter indicem, et perpendiculum nihil viderent; obstupescebant omnes, et mirarj satis non poterant rem nouam, de qua hactenus nihil inaudiuerant; et Inventori quem putabant artificem illum esse, summe plaudebant. plausum hunc ego inter caeteros a Reverendo Patre Athanasio Kirchero spectator adductus, interrupi; cum et Inuentionis authorem prodidi, et artificium detexi. pluribus rogauit me Pater Athanasius vt artificem aliquem vellem instruere, qui simile sibi horologium faciat: quod me facturum recepi. quem res successum habitura sit significabo.</p>
<p>Hucusque Aegidius de Gottignies.</p>
</div>
</body>
</text>
</TEI>
