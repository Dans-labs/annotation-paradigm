<TEI>
<teiHeader>
<meta type="id" value="2548"/>
<meta type="date" value="1689-09-20"/>
<meta type="sender" value="huyg003"/>
<meta type="recipient" value="huyg001"/>
<meta type="senderloc" value="voorb901"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z2548">
<div type="opener">
<p>A Hofwijck ce 20 Sept. 89.</p>
</div>
<p>Je vous ay escrit deux fois depuis mon retour en ce pais sans scavoir jusqu'icy si mes lettres vous ont estè rendues, par ce que je n'ay point eu de response. Il y avoit pourtant des choses qui meritoient bien que vous y respondissiez, sçavoir ce que je vous manday touchant la place vaquante au Conseil par la mort de de Mr. <persName>Petcum</persName>, a la quelle place je croiois pouvoir pretendre, et vous demanday pour cela vostre intercession aupres du Roy. Que je scache donc encore vostre avis la dessus soit que vous y voyez de l'apparence ou non. J'espere que ma soeur de Z. m'apportera peut estre quelque lettre de vostre part, ou quelque response de bouche. La mere<note n="#1"/> de Mad.<hi rend="sup">le</hi> de Wilde nous a fait sçavoir qu'elle devoit partir d'Angleterre la semaine passée, mais si cela estoit, elle seroit desia icy par le vent qu'il a fait, qui a estè si violent, que je l'ay plaint quelque fois, la croiant en chemin.</p>
<p>Ma soeur de St. Annelant m'a dit de la part du Chevr. Caron<note n="#2"/> que s'il vous plaisoit d'envoier son billet de 100 ℔ que vous luy avez prestez, ou vostre quitance il est prest a vous restituer cet argent. J'en connois qui sont moins honnestes.</p>
<p>&nbsp;</p>
<p><note n="#3"/> Pendant que j'ay esté en Angleterre le frere de St. Annelandt m'a envoiè un gros paquet qui estoit venu de France, qui ne m'a point estè rendu. C'est Mad.<hi rend="sup">le</hi> de Wilde a qui mon dit frere l'avoit recommandè. Je vous prie de demander à son mary s'il n'en scait point de nouuelles. J'en suis en peine par ce que peut estre ce sera quelque chose de bon qu'on m'aura envoiè, et on croira que c'est ma faute de ce que je ne fais point de response.</p>
</div>
</body>
</text>
</TEI>
