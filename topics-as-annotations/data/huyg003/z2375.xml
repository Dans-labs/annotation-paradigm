<TEI>
<teiHeader>
<meta type="id" value="2375"/>
<meta type="date" value="1684-11-02"/>
<meta type="sender" value="huyg001"/>
<meta type="recipient" value="beri006"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z2375">
<div type="opener">
<p>Monsieur</p>
</div>
<p>Si ie vous donne sujet de vous resiouïr en ce que vous ne sçauriez plus guere estre importuné de mes Lettres en vous apprenant que le 4.<hi rend="sup">e</hi> de Septembre dernier ie fis ma glorieuse entrée dans ma 89<hi rend="sup">e</hi> Année; ayez s'il vous plaist, en recompense la bonté d'aggreer que voyant mes trois enfans establis i'emploije une partie du peu de vie qui me reste à regler les interests de mon precieux Archimede et tasche de preueoir ce qu'il deuiendra quand bien tost ie ne seraij plus. Il ij a trois ans qu'il eut permission de venir respirer icij l'air natal pour se remettre entierement d'une infirmité<note n="#1"/> qu'on ne jugeoit pas bien guerissable à Paris; et, par la grace de Dieu, il y a parfaictement reussi, et attend tousiours qu'il plaise à Monsieur le Marquis de Louuoij de luij faire sçauoir de ses nouuelles, comme il a bien voulu s'en charger par sa lettre escritte au mois de septembre de l'An 1683<note n="#2"/>. Cette attente, Monsieur, le tient en incertitude de la maniere dont on a intention de disposer de sa personne, et me semble qu'au moins la raison veut qu'il en soit averti à temps. J'ajousteraij, comme Pere, qu'apres que ce digne Fils m'a esté demandé et pour dire ainsi, enlevé au nom du Roij par de grandes et belles persuasions qu'ij employa feu mons.<hi rend="sup">r</hi> Colbert de qui les lettres sont encor entre mes mains<note n="#3"/>, et apres ce qu'un Collegue de tel merite a contribué de lustre à l'Academie Roijale si peut estre on est resolu de s'en defaire, cela ne se deuroit que par de voyes honorables et telles qui ne prejudicient point à l'honneur d'un estranger de nostre calibre, et qui ne s'est acquitté de sa vocation qu'auec tout honneur et diligence. mesme, comme par le passé le Roij sans en estre requis a trouué bon de l'honorer d'une Pension gratuite<note n="#4"/>, ce seroit chose peu decente de le renvoijer chez luij comme une personne de rien tels que, grace à Dieu, nous ne sommes ni nez ni connus chez nous. Sur ce propos mons.<hi rend="sup">r</hi> (car j'ose supposer que mes libertez et mes raisonnemens Paternels et familiers trouuent tousiours leur excuse dans l'amitié que vous me continuez depuis tant d'années) je ne puis m'empecher de vous decouurir le regret et le deplaisir dont j'aij este touché, quand j'ay appris (ce que je n'auaij
jamais sceu) qu'à toutes les fois que mon fils de qui je parle a eu permission de me rendre icij une visite, le cours de sa Pension luij a esté roigné à mesure des jours de son absence; Traitement si bas si mercenaire et si éloigné de la maniere dont les grands Princes ont accoustumé d'en user par tout le monde, que, sur ma foij, ie n'ay pû m'imaginer que ce fust chose qui partist des ordres ou de la participation du Roij. Pour ne vous rien celer, Monsieur, je pense qu'il y auroit moyen de gratisier mon enfant, aueq menage de vos finances et auec sa satisfaction, s'il plaisoit à sa Majesté de luy continuer une partie mediocre de la pension sur la quelle il a esté obligé à son seruice, à condition qu'il luij fust permis de varier sa residence d'entre Paris et la Haye selon les occasions et suiuant que parfois l'estat de sa disposition foiblette pourroit le requerir. Ne croyez pas, s'il vous plaist, que j'aye l'impudence de vous vouloir charger de semblables ouuertures tout eloigné que ie vous connoij de tout ce qui sent le tracas de la Cour et de la fortune. Ce deplaisir ne vous arriuera jamais de mon costé. Je n'aij autre vue si non que comme vostre maison se trouue alliée en quelque proximité auec celle de mondit Sieur de Louuois, il pourroit arriuer que vous eussiez occasion de mesler mon nom en quelque discours de conuersation particuliere: que si cela mesme vous est à contre coeur usons de la liberté qui n'est pas nouuelle entre nous, tournez moij le dos, je tiendraij ne vous auoir parlé de rien, et cependant ne cesseray d'estre, tant que le monde me verra sur pied, de quoij il a raison d'estre desia bien las</p>
<p>&nbsp;</p>
<p>Monsieur,</p>
</div>
</body>
</text>
</TEI>
