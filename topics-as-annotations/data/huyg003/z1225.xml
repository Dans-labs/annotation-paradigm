<TEI>
<teiHeader>
<meta type="id" value="1225"/>
<meta type="date" value="1664-04-09"/>
<meta type="sender" value="doub003"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1225">
<div type="opener">
<p>le 9<hi rend="sup">e</hi> Avril 1664.</p>
</div>
<p>Je veux croire que vous m'avez escrit<note n="#1"/> par ce dernier ordinaire mais je n'en scaij rien encore, le frere Louis estant a Zuijlichem a qui l'ainé a envoijé hier son pacquet, de sorte qu'il me faudra attendre a scavoir de vos nouuelles jusques a ce que ma lettre aura achevé sa promenade, cepandant nous esperons (sur tout ma mere) et moij par ce que j'en dois ouijr tous les jours le discours, que la monstre<note n="#2"/> aura esté relachee par le Signor Padre puis qu'on ne se peut pas jmaginer icij quelles pretensions il y peut avoir hors celle de son bon plaisir nonobstant la grande jmpatience ou ma mere est d'en r'avoir une en estant depourveue presentement contre sa coustume.</p>
<p>Sans doutte le Sieur Loret, n'aura pas oublié dans quelque une de ses gasettes Burlesques<note n="#3"/> l'avanture de la Pucelle. La quelle donc je vous prie de nous faire avoir du plustost pour cause.</p>
<p>le Sieur Petit<note n="#4"/> ne scauroit il point si personne ne travaille a donner au jour les plans et Elevations du Louure comme il doit estre en sa perfection; vous me feriez plaisir de le luij demander quand l'occasion s'en presentera.</p>
<p>Cette semaine tout le monde a esté voir et feliciter la dame de Buat<note n="#5"/>, qui jouue
son personnage admirablement bien et tout de mesme comme si elle n'eust fait autre chose depuis vingt ans. Madame la Douairiere de Brederode<note n="#6"/> et touttes les autres l'ont esté voir outre tous les Princes<note n="#7"/> et ambassadeurs dont il y a bon nombre a present a la Haije. le frere Louijs vous aura sans doutte mandé la semaine passée que le Sieur<note n="#8"/> et la dame<note n="#9"/> de Nieuenheijm, representans Monsieur le Prince<note n="#10"/> et Madame<note n="#11"/>, avoient assisté a la ceremonie qui se fist a Naeldwijck d'ou on vint jnmediatement apres a la Haije, la Mariee dans le beau carosse de Madame la Princesse et le Marié dans celuy de Monsieur le Prince qui se trouua le soir au festin, qui estoit tres magnifique dit on quoy que composé seulement de dix huit personnes, et en suitte mena l'epouse dans sa chambre, dont elle sortit le lendemain plus gaije que jamais et cette humeur luy dure encore etc. <hi rend="i">lang moet het duren</hi><note n="#12"/>
<hi rend="i">Amen.</hi></p>
<p>Le discours qui a occupé touttes les conversations depuis quelques semaines et dont on s'estoit desia tout a fait lassé recommence derechef plus que jamais par la prise de Mortagne qui aijant esté recognu par quelques soldats qui estoient en garde en entrant dans la ville de Bremen auec un de ses complices l'on ne scait pas encore qui, deux autres se sont sauuez. Le Magistrat de cette ville la en a donné avis<note n="#13"/> a Messieurs les Etats, et qu'on le livreroit a ceux qu'ils envoyeroijent pour cet effet. comme on y a envoije hier matin un officier des guardes<note n="#14"/> avec quinse
ou seise soldats, pour le mener icij. on dit que la Pucelle<note n="#15"/> qui est retournee en Zelande a esté contremandee pour cet effet. <hi rend="i">hier mede vrees ick dat het Pucellage daer noch geweldich pro et contra over gedisputeert werdt heel bloot gestelt werden</hi><note n="#16"/>, sans doutte elle aimeroit mieux que le Cavalier fust cent lieues loing qu'entre les mains de la justice qu'oy qu'elle ait dit le contraire a tout le monde. tant y a cet un cas fort douteux. Vlaerdinge<note n="#17"/> et touts ces autres amants n'en veulent plus, depuis qu'on a sceu touttes les circonstances de ce qui s'est passé a Culembourg cet a dire ce qu'on a pu scavoir.</p>
<p>La ditte ville est encore assiegee par les trouppes de l'estat, qui n'y laissent entrer ny sortir personne sans passe port d'un des Messieurs de la Cour d'Hollande qui est dedans, le Comte<note n="#18"/> est a Nimwege op den Lantdach<note n="#19"/>, ou il a disposé ceux de Gueldres en quelque façon a le proteger<note n="#20"/>.</p>
<p>Languerack<note n="#21"/> est encore fort estroittement gardé sans que personne puisse parler a luij.</p>
</div>
</body>
</text>
</TEI>
