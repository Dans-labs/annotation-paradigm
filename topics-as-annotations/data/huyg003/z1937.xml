<TEI>
<teiHeader>
<meta type="id" value="1937"/>
<meta type="date" value="1673-05-13"/>
<meta type="sender" value="esti011"/>
<meta type="recipient" value="huyg003"/>
<meta type="senderloc" value="chart901"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1937">
<div type="opener">
<p>a Chartres ce 13 may 1673.</p>
<p>Monsieur</p>
</div>
<p>Je ne pouuois pas souhaitter des marques plus grandes de vótre souuenir que le present<note n="#1"/> que vous auez eu la bonté de me faire. Les Lettres que vous m'auiez
enuoyées n'estoient que trop suffisantes pour m'engager a vous estre entierement obligé. J'ay deja leu vne partye de votre Liure quoyque Je ne l'aye receu qu'aujourdhuy: mais j'y remarque vne facilité et vne netteté si particuliere que bien loin d'estre gesné, je trouue qu'il m'engage de plus en plus. Ce qui fait bien voir, Monsieur, que vous auez esté le Maistre de cette matiere puisque pour lordinaire les ouurages de cette nature chagrinent et causent de la melancolie. Jl y a enuiron 15 jours que j'ay commandé vn Pendule suiuant la figure que vous m'en auiez autrefois enuoyée dans vos Lettres<note n="#2"/>; quoy qu'il soit commencé, neantmoins Je suis resolu de ne le pas acheuer en ayant deja vn de cette façon, affin d'en faire faire vn de cette nouuelle maniere<note n="#3"/>. J'y feray trauailler incessamment, pour faire connoistre dans nos quartiers par Experiances, que vos meditations ne sont pas moins justes qu'elles sont fortes et extraordinaires: puisque c'est le seul moyen, Monsieur, que Je puis auoir pour vous remercier de votre affection, ne me voyant point en estat de vous temoigner comme je le souhaitterois combien je suis</p>
<div type="closer">
<p>Monsieur
<lb/>Vostre treshumble et tresobeissant serviteur <persName key="esti011">Estienne</persName>.</p>
</div>
</div>
</body>
</text>
</TEI>
