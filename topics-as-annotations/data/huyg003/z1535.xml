<TEI>
<teiHeader>
<meta type="id" value="1535"/>
<meta type="date" value="1666-04-19"/>
<meta type="sender" value="huyg001"/>
<meta type="recipient" value="gram007"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1535">
<div type="opener">
<p>A Monsieur le Mareschal <persName key="gram007">De Grammont</persName>.</p>
<p>19 Avril 1666.</p>
<p>Monseigneur;</p>
</div>
<p>Le Pelerin<note n="#1"/> que voyés a l'honneur d'estre connue de Vostre Excellence. C'est ce qui m'empeschera de vous le deschriffer. Le Roij me l'oste, par l'entremise de Monsieur <persName key="colb012">de Colbert</persName>.
C'est un honneur que scaij bien que je doibs estimer au dernier point: mais de Pere à Pere, Monseigneur, souffrirez vous bien que je vous confesse, que dans l'aage où je suis<note n="#2"/>, et dans lequel j'auois commencé à esperer
que tous mes enfans me verroijent mourir, mon coeur est fort touché de cest'Eclipse non pas du plus cher de mes fils mais du plus precieux de tous? Vous aurez raison de me dire qu'il ne faut pas regretter de le veoir où on l'aijme et l'estime pour ce qu'il vault. Et c'est la consolation que je me presche à moij mesme. Si Vostre Excellence a la bonté d'ij en ajouster une principale qui est de me faire esperer que ce Garçon sera tousiours honoré de vos bonnes graces, et fauorisé de vostre protection, j'avouë, monseigneur que j'en dormiraij plus à repos et croiraij ne l'avoir pas perdu de veuë tout a faict. Ie vous demande tres-humblement ceste grace pour l'amour de l'enfant et du Pere, qui honore vostre amitié au delà de toutes celles qu'il a acquises en France, et estime tout autant la gloire de se pouuoir dire. &amp;c.</p>
</div>
</body>
</text>
</TEI>
