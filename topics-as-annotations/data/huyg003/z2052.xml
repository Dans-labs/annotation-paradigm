<TEI>
<teiHeader>
<meta type="id" value="2052"/>
<meta type="date" value="1675-08-31"/>
<meta type="sender" value="huyg003"/>
<meta type="recipient" value="albe083"/>
<meta type="senderloc" value="parij001"/>
<meta type="recipientloc" value="fonta901"/>
<meta type="language" value="fr"/>
</teiHeader>
<text>
<body>
<div type="letter" id="z2052">
<div type="opener">
<p>A <placeName key="parij001">Paris</placeName> ce 31 Aoust 1675.</p>
<p>A Monsieur le duc <persName key="albe083">de Chevreuse</persName> a Fontainebleau.</p>
<p>Monseigneur</p>
</div>
<p>J'ay sceu de M. Perrault qu'ayant eu l'honneur de vous voir a Versailles peu devant vostre depart vous l'aviez entretenu longtemps sur le suject de Thuret<note n="#1"/> et que vous aviez tesmoignè de nouveau de souhaiter que je l'employasse et que mesme j'eusse plus de consideration pour luy que pour d'autres de son mestier. Cela m'a fait voir qu'il continue de vous solliciter a mon prejudice, et qu'il est necessaire pour luy resister que je retourne a vous recommander mes interests et a vous supplier tres humblement de ne point vouloir proteger contre moy un homme qui ne cesse de me persecuter par toute sorte de moyens. J'ay trouvè a mon regret que M. Perrault<note n="#2"/> mesme, qui a bien voulu quelques fois soustenir ma cause aupres de vous, parce qu'il scavoit combien elle estoit juste, maintenant me parle autrement qu'il ne faisoit et que par beaucoup de raisons il tache de me persuader que j'accorde a Thuret tout ce qu'il demande, m'assurant que l'on ne me blamera jamais de ce que i'auray fait, puis que c'aura estè pour donner contentement a Madame Colbert et a Monseigneur le duc de Chevreuse. C'est sans doute le respect qu'il a pour tous les deux et la crainte de leur deplaire qui ont operè ce changement en Mr. <persName>Perrault</persName>; Et je puis vous assurer Monseigneur que ces mesmes sentiments ne sont pas moins forts en moy. Mais la chose me touche de plus pres, et jespere que par cette raison vous me pardonnerez plus facilement si j'ose me defendre devant vous contre vous mesme. La somme de ma defense est Monseigneur que je ne puis comprendre pourquoy vous voudriez qu'a un homme qui m'a fait une trahison non obstant
les obligations qu'il m'avoit, qui a taschè de me faire passer pour plagiaire quand il l'estoit luy mesme, et qui en fin m'a fait tout le mal qu'il a pu, pourquoy vous voudriez disje que je luy fisse des graces et des avantages preferablement a ceux qui m'ont bien servi et avec fidelitè. Car pour ce qui est de la satisfaction qu'il offre de me faire (quoy qu'a y bien penser je doute si elle me servira de rien) il me semble que tout ce qu'elle pourroit meriter ce seroit que je luy
pardonnasse et que je n'usasse pas du droit de mon Privilege pour l'empescher de travailler. Mais qu'il ose demander ce que avec raison j'aurois pu luy refuser quand mesme il en auroit bien usè, scavoir de travailler à ces nouvelles montres sans estre tenu au privilege, c'est ce qui me semble eloignè de toute raison, et je me souviens que Mad. Colbert elle mesme lors qu'elle me fit la grace de m'ecouter la dessus me temoigna d'estre du mesme sentiment. Il n'est pas malaisè au reste de voir que le dessein de Thuret, en faisant cette demande, n'est pas tant d'eviter la charge du payement (car elle tombera plustost sur ceux qui acheteront de ces montres) que d'oster la pratique aux autres horlogeurs, et d'insulter a ceux d'entre eux qui m'ont esté affectionnez et qui se sont mis en devoir de refuter ses calomnies. Mais a moy plus qu'a personne, parce qu'il ne manqueroit pas de se vanter de m'avoir contraint par l'authoritè de puissances superieures de faire ce qu'il auroit voulu. Car encore que devant vous Monseigneur il paroisse soumis, et que peut estre il n'ose rien dire contre moy, je sçay qu'ailleurs il n'a pas cette mesme retenue et que il continue tousjours son imposture, se plaignant que je luy ay volè son invention; Et je pourrois nommer les personnes qui diront que je ne l'accuse pas a tort. Je vous supplie donc Monseigneur de vouloir considerer qu'il s'agit de defendre mon honneur contre les attaques et les machinations d'un homme a qui l'on ne peut point se fier, et que je n'ay point d'autre moyen pour cela que le pouvoir de mon Privilege. C'est là la raison pourquoy je l'ay souhaitè plus que pour autre chose, Et l'ayant obtenu par la bontè de Monseigneur Colbert malgrè tous les obstacles, j'espere qu'il me permettra de m'en servir pour une fin si juste. Ce n'est pas pour exclure Thuret du nombre de ceux qui travailleront a mon invention, mais pour l'empescher
qu'il ne retourne a me faire des outrages. Que si on ne le trouve pas a propos, et que de plus l'on veuille m'obliger à m'en demettre d'une partie, pour gratifier un homme qui ne cherche qu'a me nuire et qu'a me fascher, je suis prest de remettre plustost le Privilege entre les mains de Monseigneur Colbert, et de le prier de laisser egalement la libertè à tous les ouvriers parce que cela me sera plus honorable et me delivrera de toute inquietude. Je me fie tant en la bontè que vous m'avez tousjours tesmoignee Monseigneur que je n'apprehende pas que vous trouviez mauvais que je vous escrive si librement mes raisons et mes sentimens. Je conteray pour grace singuliere si vous leur deferez quelque chose et quoy qu'il en arrive je seray tousjours avec beaucoup de respect et de passion</p>
<div type="closer">
<p>Monseigneur etc.</p>
</div>
</div>
</body>
</text>
</TEI>
