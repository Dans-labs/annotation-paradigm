<TEI>
<teiHeader>
<meta type="id" value="0830"/>
<meta type="date" value="1661-01-20"/>
<meta type="sender" value="huyg007"/>
<meta type="recipient" value="huyg003"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0830">
<div type="opener">
<p>A <placeName key="denha004">la Haye</placeName> le 20 Janvier 1661.</p>
</div>
<p>Apres avoir constamment attendu vostre Marquis de S. Agathe dans une ferme esperance de le voir icy d'heure à autre, à la fin nous apprismes il y a sept ou huit jours que depuis pareil espace de temps il se rejouissoit a Amsterdam, sans se soucier de nous faire avoir nos paquets, pour mortifier, comme je croy, nostre impatience et curiosité. A la fin j'en ay escrit au Cousin Becker de luy en faire souvenir et de nous faire avoir nos hardes s'il est d'intention de rester encore d'avantage par de là. Si vous eussiez donné mon livre a Monsieur de Seventer il y a plus de quinze jours que je l'aurois en icy. La mort de la Princesse causera encores aparemment du bruit. Le Roy qu'elle a nommé Tuteur à son Fils, pretend d'en faire la charge en toutes ses parties, et par consequent d'avoir en ceste qualité la disposition de la moitié des charges et benefices dans les terres de Son Altesse, et c'est ce qu'à Cleve l'on entendra pas ainsi selon l'apparence, et les bruits sourds qui en courent, bien que jusques à present l'on ne se soit point declaré. Madame fait escrire seulement au Conseil, de tenir toutes les choses en l'estat ou elles sont, et d'user de ces premieres precautions dont on se sert dans les maisons mortuaires, comme de mettre le seau au coffres et armoires etc. Au reste la Princesse a fait sa nièce la Reine d'Angeleterre son heritiere avec charge expresse de payer ses debtes, et de satisfaire à ses legataires. Au Prince son fils elle ne laisse rien, mais ordonne que les joyaux qu'elle a cus de son Pere luy soyent restitués (comme sans cela ils le devoyent estre en vertu du contract de mariage) et desire qu'il donne des recompenses a ses domestiques. Ce Testament selon nos loix seroit Inofficiosum, et par consequent sans aucune valeur, mais en Angleterre l'on dit qu'on en peut faire des semblables, et que les peres et meres ne sont pas obligé de
laisser à leur enfans plus qu'ils ne veulent. Elle desire encore que le Roy veuille avoir soin de sa Regence d'Orange, chose qu'on trouve icy
hors de toute raison, scavoir qu'elle dispose d'une chose comme par testament, qui est purement personelle, et qui luy avoit esté deferée comme mere du Prince, de mesme comme si une personne pourveue de quelque charge publique (prenez de Pensionnaire d'Hollande) la laissoit par testament à un autre de ses amys. Cependant on dit que le Roy y a desja envoyé à Orange pour se faire recognoitre Regent, ce qui estant veritable fera du bruit asseurement, si Dieu n'y met la main, car à Cleves on parle aussi fort hault. Il faut voir ce qui en arrivera. On dit que le Prince Maurice va en Angleterre de la part de Monsieur l'Electeur, et d'aucuns s'imaginent que ce pouroit estre pour des affaires de mariage de la Princesse Marie. mais tout cela est fort incertain pour ne dire pas de peu d'apparence. Mais s'il y va il y fera de bons offices sans doubte et empeschera les parties de s'aigrir. Pour l'evenement de toutes ces choses je croy que vous viendrez l'attendre icy avec nous, et serez de retour avant qu'il soit long temps, mon Pere qui vous en escrit commence à en parler tout de bon, et mesme je croy qu'il vous en mande quelque chose par cet ordinaire<note n="#2"/> s'estonnant de ce que dans vos deux dernieres<note n="#3"/> vous ne luy en dites chose qui soit.</p>
<p>Monsieur Navander nostre voysin et amy mourut lundy passé d'une maladie de deux jours, et est fort regresté. Mademoiselle Scion languit encore et apparamment ne la fera pas longue. Pour reparation de semblables pertes pour le genre humain, Messieurs de Wevelinckhoven<note n="#4"/>, de Nieuwerkerk<note n="#5"/> et Drost<note n="#6"/> sont l'amour à outrance aux demoiselles Paeuw<note n="#7"/>, l'aisnée des Ryckert<note n="#8"/> et la cadette<note n="#9"/> respectivelyck. Monsieur Bisschop fait encore rage de desseigner, et cinq ou six qu'ils sont ils ont estably une academie de peintres, ou quatre fois la sepmaine ils vont desseigner un homme nud et afin que connoissiez leur modelle, c'est un grand garçon nommé Antony, et dont le nom de guerre est <hi rend="i">de vliegende Platluijs</hi>.</p>
<p>Je vous prie de me mander un peu ce que fait Jan van Vlaerdingen<note n="#10"/> et quelle vie il mene. Je suis</p>
<div type="closer">
<p>Vostre frere et serviteur <persName key="huyg007">C. Huygens</persName>.</p>
</div>
<p>Il faut prendre garde de parler avec circonspection des affaires de la Princesse Royale et en tout cas ne produire pas cette lettre.</p>
</div>
</body>
</text>
</TEI>
