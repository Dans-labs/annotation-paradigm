<TEI>
<teiHeader>
<meta type="id" value="0846"/>
<meta type="date" value="1661-02-27"/>
<meta type="sender" value="huyg003"/>
<meta type="recipient" value="huyg008"/>
<meta type="senderloc" value="parij001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0846">
<div type="opener">
<p>A <placeName key="parij001">Paris</placeName> ce <date>27 Fevrier 1661</date>.</p>
<p>Mon frere</p>
</div>
<p>Je ne scaurois vous dire combien cela me fache d'entendre que les 2 lettres<note n="#1"/> par les quelles j'ay respondu a autant des vostres<note n="#2"/> ont estè esgarees, et ne puis comprendre comment cela est arrivè. Je les ay adressees chez les Ambassadeurs d'Hollande à Madrid avec la superscription de vostre nom, mais je suivray maintenant vostre conseil et mettray cellecy sous la couverte de Monsieur <persName>Boreel</persName>.
Vostre observation du merveilleux arc en ciel m'a plue infiniment, et je vous en auois remerciè, et mesme touchè quelque chose de la cause dont je croy qu'il est provenu. Je vous manday aussi beaucoup de particularitez touchant les personnes que je frequente icy et les divertissements de Paris. entre autres je vous parlay de l'assemblée chez Monsieur <persName key="monm010">de Montmor</persName>, et d'une autre chez une Dame<note n="#3"/>, ou l'on examine les Principes de Monsieur <persName key="desc004">des Cartes</persName>.
Je ne scaurois vous redire toutes ces choses, mais je m'en remets a ce que je vous en raconteray quand j'auray le bonheur de vous revoir, car je tiens memoire de tout. J'ay veu il y a 2 mois<note n="#4"/> une Comedie Italienne en musique avec des entrees de ballet<note n="#5"/>, et Monsieur le Premier m'avoit si bien placé, que je sus assis tout proche des 3 niepces<note n="#6"/> de Monseigneur le Cardinal, de sorte que je pus les considerer a loisir. Voyla toute la familiarité que j'ay eu avec elles, de la quelle vous n'avez pas subject d'estre envieux. Hier au soir je vis danser un autre ballet<note n="#7"/> au Louvre, ou je fus aussi
tresbien
placè et mesme j'y fis entrer avec moy Monsieur <persName>Harsholte</persName><note n="#8"/>, (fils du Drossart de Brevoort<note n="#9"/> qui sauta en l'air avec toute sa famille par le malheur que vous scauez) et Monsieur <persName>Falck</persName><note n="#10"/> fils d'un Bourgemeester<note n="#11"/> de Zutphen. Nos ambassadeurs avec Madame de Gent et ses filles et Mademoiselle Taillefer y furent aussi, mais je ne voulus pas les incommoder en augmentant leur train, et aymay mieux d'avoir cette obligation a un
conseiller<note n="#12"/> au Parlement qui est de mes amis. la presse estoit grande par ce que la sale ne l'est gueres; le feu<note n="#13"/>, dont sans doute vous aurez ouy parler, ayant emporté la galerie des Peintures ou l'on avoit basti un beau theatre, pour y faire danser ce mesme ballet. J'ay fait plusieurs fois vos baisemains a Taillefer, et je l'ay estè veoir chez Madame de Flavacour, je luy ay dit ce que vous m'escrivistes de vostre commission la quelle aussi tost elle me revela et a Mesdemoiselles de Gent, ou elle vient au presche tous les dimanches.</p>
<p>J'attends tous les jours ordre pour passer en Angleterre ou le Prince Maurice qui s'y en va en ambassade de la part de Monsieur l'Electeur de Brandenbourg a promis à mon Pere qu'il me logera et donnera sa table. Je croy que vous seriez bien aise de m'y veoir, a ce que je puis entendre par les lettres du frere de Zeelhem. Mon Pere parle d'un voyage a Orange ou il auroit enuie de nous mener avec luy, mais qui ne sera pas encore si tost, de sorte que je croy qu'auparavant nous nous reverrons in patria. le frere m'escrit<note n="#14"/> qu'il y a observè le comete qui paroit depuis quelque temps, et je suis si malheureux icy, que je ne l'ay encore pu voir a cause du temps couuert. J'espere que vous aurez eu la curiositè de le considerer et de bien remarquer sa forme et autres circonstances. Si Monseigneur le Cardinal meurt pendant cette apparition ce qui pouroit bien arriver, car il est assurement tresmal, les poetes diront que cet astre a estè fait pour luy comme autrefois il y en eut un a la mort de Jules Caesar. La Reine d'Angleterre est arrivée icy depuis 6 ou 7 jours et j'espere de la veoir devant que je parte. Je ne m'imagine pas qu'en Angleterre, quand mesme je scaurois tres bien la langue, je me puisse aussi bien divertir qu'icy ou j'ay fait un grand nombre de connoissances, qui a l'envy l'un de l'autre s'estudient a me procurer toute sorte de plaisir. Entre autres je suis fort obligè a Monsieur <persName>Menage</persName>, qui m'a donnè connoissance a plusieurs personnes illustres, comme à Mademoiselle de Scudery, Madame de Rambouillet<note n="#15"/>, et autres. a propos de ce nom je vous diray icy derechef que Madame de Previgny apres avoir persecutè quelque temps son pretendu mary a enfin changè de religion croyant de trouuer par ce moyen beaucoup d'appuy parmy les catholiques, et en effect on dit que les Reines<note n="#16"/> luy en ont fait esperer. On a racontè cette conversion et du Seigneur van der Voort son fils dans la gazette burlesque<note n="#17"/>. Adieu.</p>
</div>
</body>
</text>
</TEI>
