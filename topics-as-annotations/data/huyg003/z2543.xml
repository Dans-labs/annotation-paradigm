<TEI>
<teiHeader>
<meta type="id" value="2543"/>
<meta type="date" value="1689"/>
<meta type="sender" value="huyg003"/>
<meta type="recipient" value="?"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z2543">
<p>ad prop. 37 lib. 2 pag. 330.</p>
<p>&nbsp;</p>
<p>Videtur errare autor in hac supputatione aquae effluentis, aut quid sibi vult non intelligo. Si enim aquae in vase altitudo est A, quomodo vult eam per fundi foramen effluentem motumque sursum convertentem tantum ad altitudinum ½ A ascendere quam ad ipsam A altitudinem ascensura sit, ut quotidiana experientia constat, nisi quantum aer impediet. Itaque certum quoque velocitatem effluentis aquae in fundi foramine esse aequalem ei quam corpus ex altitudine A cadens acquireret<note n="#2"/>.</p>
<p>Unde sequitur tantundem aquae quantum columna foramini incumbens continet effluere eo tempore quo ¼ altitudinis A transitur a corpore cadente, quia hoc tempus dimidium est ejus quo tota altitudo transitur.</p>
<p>Videtur hic sibi nescio quas tenebras offudisse. Est enim effluvii hujus definitio facilis nec aliunde haberi potest, quam ex eo quod, aqua per foramen effluens, motu sursum converso ascendit ad altitudinem superficiei quam in vase habuit.</p>
<p>Sequentis props.<hi rend="sup">is</hi> 38 priora omnia nihil opus habebant tam longis ambagibus, at cum pag. 335, dicit <hi rend="i">Pondus autem istud</hi> &amp;c. nescio quid velit neque nilum intelligo, nec video proinde quomodo inde concludat quod in coroll. I. dicitur unde si computus &amp;c.<note n="#3"/>.</p>
</div>
</body>
</text>
</TEI>
