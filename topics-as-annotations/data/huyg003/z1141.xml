<TEI>
<teiHeader>
<meta type="id" value="1141"/>
<meta type="date" value="1663-08-10"/>
<meta type="sender" value="huyg003"/>
<meta type="recipient" value="huyg008"/>
<meta type="senderloc" value="londe002"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1141">
<div type="summary">
<head rend="h4">Sommaire</head>
<p>Pension. Rel. Voyage. Alderman. du Moulin.</p>
</div>
<div type="opener">
<p>A <placeName key="londe002">Londres</placeName> ce 10 Aoust 1663.</p>
</div>
<p>Les avis de Monsieur de Gentillot<note n="#1"/> sont des nouuelles pour moy, et mesme un peu suspectes, quoy que je souhaite qu'elles puissent estre veritables. Je n'ay jamais ouy que Mon Pere fut aussi des participants, et quant a la pension je n'en ay eu jusqu'icy aucune certitude. Je sceus seulement en partant de Paris que j'estois fur la liste<note n="#2"/> parmy ces autres beaux esprits, dont je n'eus qu'une fort mediocre joie, demit honorem Aemulus Aiaci, non est tenuisse superbum, Sit licet
hoc ingens, quicquid speravit Vossiolus<note n="#3"/>. Mais que cela demeure entre nous s'il vous plait. Ce que vous dites du Mecenas Moliere<note n="#4"/> est une raillerie, que peut estre quelques uns des exclus auront controuuée.</p>
<p>L'Alderman<note n="#5"/> me dit que vous luy aviez donnè du vin avec du succre. Je ne me souuiens pas de son nom mais je scay bien que ce n'est pas luy qui s'appelle Robinson. Il est de taille assez haute, un peu maigre, le nez bossu, les cheveux blonds et courts, voyez si a tout cela vous pouvez le reconnoistre.</p>
<p>Je suis bien aise d'apprendre la bonne fortune du Sieur <persName key="wyck005">van Wijck</persName><note n="#6"/>. Le voila une fois assurè comme je croy qu'il n'aura que faire de retourner a son ancien mestier <hi rend="i">van poleiser</hi><note n="#7"/>.</p>
<p>Vous aurez desia sceu que Lundy passè<note n="#8"/> le Roy congedia Messieurs du Parlement avec ordre de se rassembler le 26/16 Mars. Nous fumes veoir cette ceremonie, qui est assez belle, parce que le Roy y est dans son haut appareil, et qu'il harangue luy mesme en suite du Speacker. Milord Chancelor<note n="#9"/> n'y estoit pas present à cause de ses gouttes. Son affaire avec Milord Bristol<note n="#10"/> est differee jusqu'a la prochaine seance du Parlement. Tous les actes passez dans cellecy, y furent lus, (cet a dire les titres) et confirmez pour la plus part par ces mots <hi rend="i">Le Roy le veut</hi>, ou bien ceux cy, <hi rend="i">Soit fait comme il est desiderè</hi>, qui sont pour les actes concernants des personnes privees. Parmy les autres il y en avoit un touchant l'observation du dimanche, par le quel toute sorte de divertissements alloient estre defendus ce jour là, jusqu'aux promenades de carosse ou a pied. Mais le bonheur voulut que sur le point que l'on alloit lire cette belle ordonnance avec les autres, l'on ne la trouua point, ayant estè derobbée fort a propos par quelque bonne ame, qui ne trouvoit pas cette pietè incommode a son grè. L'on interrogea un chacun des Milords sur son honneur s'il ne scavoit ce que ce papier estoit devenu. Mais pour tout cela point de nouuelles, et il demeura perdu.</p>
<p>Avant hier<note n="#11"/> je vis faire un experiment notable au Gresham Colleg sur un chien, a qui ayant estè faite une ouverture dans le corps, l'on luy coupa par la
toute la ratte, les grandes veines qui y passent estant premierement liees. Apres qu'on eust recousu le trou il s'en alla comme s'il n'eust point eu de mal; et l'on trouue qu'ils vivent fort bien apres cela, quoy que privez de cette partie. L'on m'en fera veoir un qui a estè taillè de cette facon il y a 6 ans, et que l'on dit estre plus gay et plus enjouè qu'un chien ordinaire. Lors que vous entendrez des dames, que nous connoissons, se plaindre du mal de ratte, vous leur pourrez parler de cette cure, et mesme les assurer qu'il y a eu une dame en Italie en qui elle a fort bien succedè<note n="#12"/>.</p>
<p>Nous dinasmes hier chez Monsieur Bret<note n="#13"/>. Le Roy s'en va aujourdhuy ou demain a Portmouth pour 10 ou 12 jours, ce qui ne fera que retarder nos affaires à mon grand regret.</p>
</div>
</body>
</text>
</TEI>
