<TEI>
<teiHeader>
<meta type="id" value="0405"/>
<meta type="date" value="1657-09-04"/>
<meta type="sender" value="huyg003"/>
<meta type="recipient" value="?"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0405">
<div type="opener">
<p><date>4 Sept. 1657</date>.</p>
<p>Mademoiselle.</p>
</div>
<p>Ce ne m'est pas chose indifferente, que d'estre bien ou mal avecq la plus belle et plus aimable personne du monde. Et d'ailleurs je suis homme de parole quoyque vous vous soyez peutestre desia imaginè le contraire. C'est pourquoij, estant prest a m'en aller a Zulichem avec tous ceux de nostre famille j'aij voulu m'acquiter auparavant d'une vielle debte en vous envoyant ce pourfil de ma soeur<note n="#2"/>. Quoy qu'il y paroissent a cest heure deux yeux, ne vous imaginez pas pour cela que ce soit quelque autre que ce mesme pourfil que vous vistes icy, et que je vous promis d'envoyer: mais aussi croyez moij que ce changement luy est arrivè de ce que peu a peu et insensiblement il est venu a se tourner, tellement qu'avecq le temps vous devez attendre qu'il vous regardera tout droit et peut estre commencera a remuer les levres; car vous voyez bien que la couleur luy est dejà devenue beaucoup plus vive qu'elle n'a estè. Et toutefois quand cecy n'arriveroit pas j'espere que vous aurez assez de bontè pour le garder comme il est. Je ne demande pour toute recompense, que seulement que vous revoquiez toutes les injures que vous m'avez dit en mon absence, et que, si peut estre j'ay ce bonheur de vous veoir l'un de ces jours a Bolducq, je ne me verray pas exposè a vos reproches.</p>
<p>Il n'y a rien au monde que j'apprehende d'avantage, comme il n'y a rien que je cherisse tant que l'honneur de vos bonnes graces et d'estre</p>
<div type="closer">
<p>Mademoiselle</p>
<p>Vostre treshumble et tresobeissant serviteur <persName key="huyg003">Chr. Huygens de Zulichem</persName>.</p>
<p>Ma soeur vous baise les mains.</p>
</div>
</div>
</body>
</text>
</TEI>
