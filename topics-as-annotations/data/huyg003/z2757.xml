<TEI>
<teiHeader>
<meta type="id" value="2757"/>
<meta type="date" value="1692-06-12"/>
<meta type="sender" value="stei045"/>
<meta type="recipient" value="huyg003"/>
<meta type="senderloc" value="amste001"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z2757">
<div type="opener">
<p>Illustri &amp; Generoso Domino D<hi rend="sup">o</hi>. <persName key="huyg003">Chr. Hugenio Zulichemio</persName> <persName key="stei045">Jo. Georgius Steigerthalius</persName> S.</p>
</div>
<p>Redditae mihi sunt adhuc ante abitum literae Tuae Favoirs et Humanitatis quam plenissimae. Signisicasti enim hac praecipuorum in Italia Mathematicorum commendatione summam tuam benevolentiam, animumque studia mea promovendi cupidissimum; nec disfido, quin sola Tui nominis commemoratione facilis ad tantos Viros mihi pateat aditus. Agnosco certe tantum Ill. Tuae Gener [ositatis] favorem animo quam gratissimo et magnopere opto ut Deus O[ptimus] Maximus Ill. T[uam] Generositatem quam diutissime servet incolumem, in orbis eruditi, clientumque Tuorum emolumentum. Caetera, quae mandasti, pro virili curabo, nact√¢que opportunitate libros illos, quos venales reperero, lubentissime transmittam. Fave!</p>
<p>Dab. Amstelodami 12 Jun. 1692.</p>
</div>
</body>
</text>
</TEI>
