<TEI>
<teiHeader>
<meta type="id" value="2084"/>
<meta type="date" value="1676-01-27"/>
<meta type="sender" value="olde010"/>
<meta type="recipient" value="huyg003"/>
<meta type="senderloc" value="londe002"/>
<meta type="recipientloc" value="parij001"/>
<meta type="language" value="fr"/>
</teiHeader>
<text>
<body>
<div type="letter" id="z2084">
<div type="opener">
<p>A <placeName key="londe002">Londres</placeName> le 17 janvier 1676.</p>
<p>Monsieur</p>
</div>
<p>J'espere que vous aurez receu les 25 louys d'or pour la montre<note n="#1"/>, dont nostre marchand nous assure auoir envoyé l'advis, il y a longtemps, à son correspondent à Paris. Mylord Brouncker vous salue treshumblement, et vous supplie de nouveau, de luy vouloir faire expedier vne semblable le plustost qu'il faire se peut; vû que celle, qu'il a receu dernierement, et qui alloit fort bien, a esté mal traittée par mesgarde d'un grand personage<note n="#2"/>. Je ne doubte pas, Monsieur, que vous n'y emploiiez tout vostre interest pour haster l'affaire.</p>
<p>J'ay envoyé par ce mesme ordinaire à Monsieur Cassini l'observation que M. Flamstead a faite de la derniere Eclipse Lunaire<note n="#3"/>, le priant de nous vouloir envoier la sienne. En cas que Monsieur Bouillaud desiroit de voir ma lettre contenant ladite observation, ie vous prie de la vouloir luy procurer, à fin que ie puisse
tirer aussi de luy la sienne<note n="#4"/>, pour la comparer auec la nostre, aussi bien que celle de Signeur Cassini<note n="#5"/>. C'estoit auec beaucoup de desplaisir, Monsieur, que ie receus de Monsieur D'Alencé les nouuelles de vostre indisposition. Je vous souhaite fort une perfaite santé, estant</p>
<div type="closer">
<p>Monsieur
<lb/>Vostre treshumble et tresobeissant seruiteur <persName key="olde010">H. Oldenburg</persName>.</p>
</div>
</div>
<div type="para">
<p>A Monsieur Monsieur <persName key="huyg003">Christian Hugens de Zulechem</persName>, dans la bibliotheque du Roy à Paris.
<lb/>10 β</p>
</div>
</body>
</text>
</TEI>
