<TEI>
<teiHeader>
<meta type="id" value="0596"/>
<meta type="date" value="1659-03-07"/>
<meta type="sender" value="chap002"/>
<meta type="recipient" value="hein009"/>
<meta type="senderloc" value="parij001"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z0596">
<div type="opener">
<p>A.M. <persName key="hein009">Heinsius</persName> à <placeName key="denha004">la Haye</placeName>, en <placeName key="NL">Hollande</placeName>.</p>
<p>Monsieur,</p>
</div>
<p>la lettre que vous avés fait passer par mes mains pour Monsieur le marquis de Montauzier<note n="#1"/> luy a apporté la plus grande joye du monde et m'a donné un nouveau titre pour la possession de son amitié, car il n'a pu recevoir cette marque de la vostre sans croire m'en estre obligé en partie. Je ne vous dis rien de la beauté ni de la grandeur de son ame ni des bons sentiments qu'il a pour vous. Ce sont des choses dont vous estes persuadé comme moy. Je vous dis seulement que sa tendresse et son estime augmentent tous les jours pour vous et que nous ne sommes jamais ensemble que vous n'y ayés vostre place et que vostre vertu et vostre bonté ne facent la plus grande matière de nos entretiens.</p>
<p>Pour le long temps que vous avés esté a luy respondre, ne vous en mettés point en peine. Si c'est par paresse, il le trouve d'autant moins mauvais qu'il est paresseux luy mesme, et que ce defaut luy semble le plus supportable de tous. Ainsi il me sera aisé de vous conserver un coeur qui se conserve tout seul a vous, et je n'auray pas grand mérite à maintenir l'amitié entre vous, n'y ayant pas moins de disposition d'un costé que de l'autre.</p>
<p>Que si je vous plais par ces agreables nouvelles, vous m'avés fort pleu par celles que vous me donnés de la faveur que Monsieur notre Ambassadeur continue a me faire de me conter tousjours entre ses serviteurs et de faire tousjours cas de ma petitesse. Quoyque je ne croye pas nécessaire de rebattre ce que vous luy avés desja tant dit de mon respect et de mon zèle pour luy, je ne laisse pas de vous prier de l'en assurer de nouveau aussi bien que du ressentiment extreme que j'ay de la bienveillance dont il m' honnore. J'ay mesme esté tenté de l'en assurer moy mesme et de luy escrire ce que je vous dis. Mais je n'ay pas creu le devoir divertir de ses hauts emplois par une importune lecture, où aussi bien il n'auroit veu que ce qu'il scavoit desja bien. Espargnés luy donc ce travail en luy expliquant a son loysir et au vostre
mes sentiments sur son sujet et j'y gagneray beaucoup encore, quand je parleray par vostre bouche, mes bons mouvemens ne pouvant si bien paroistre que quand ils seront revestus de vos bonnes paroles.</p>
<p>Je plains Monsieur Hugens le père et Messieurs ses enfans de cette revolution de fortune<note n="#2"/> qui les a affoiblis de credit et de consideration dans leurs païs. Lorsque je songe pourtant a la vertu qui leur reste, et a ces belles connoissances qui accompagnent leur vertu, je ne les puis estimer malheureux. Du moins je n'en rabas rien de la justice que tout le monde leur doit rendre. Je vous supplie de sçavoir de Monsieur Christianus Hugens s'il m'a escrit depuis un mois ou cinq semaines<note n="#3"/> pour responses à mes dernières<note n="#4"/> avec lesquelles j'avois mis une seconde copie de l'horloge de Monsieur <persName key="robe012">de Roberual</persName>.
Car un de mes amis me dit, environ ce temps là, qu'il avoit veu au bureau de la poste de Hollande un paquet suscrit de mon nom sans adresse, sur quoy j'envoyay pour le retirer, mais inutillement parce qu'elle ne s'y trouva plus. J'en fus fort marry dans la crainte qu'il n'y eust dedans quelque chose où il eust besoin de mes soins. Obligés moy donc de luy en parler et, s'il avoit rien à m'ordonner, exhortés le a prendre des voyes si seures qu'il ne puisse perdre la peine de m'avoir escrit, ni moy la joye et l'honneur de l'avoir servy.</p>
<p>Monsieur Bigot a veu dans la lettre que vous m'envoyés tout ce que vous y dittes d'avantageux de luy et en a esté ravi à son ordinaire. Il vous le tesmoignera luy mesme et vous respondra aux questions que vous me faisiés pour luy. Ce matin, il m'a communiqué l'epicedium<note n="#5"/> dont vous me parliés dans la vostre, et qu'il n'avoit receu que le soir précédent. Il est digne de vous et digne de vostre amy, pour excellentes que fussent les qualités de cet amy. J'en fay tirer une coppie que je mettray entre les autres choses que j'ay de vous, et qui me sont toutes précieuses.</p>
<p>Je fis voir à ce Monsieur le Prieur<note n="#6"/> qui procure l'édition des vieux glossaires<note n="#7"/>
la curiosité que vous aviés eue de sçavoir son nom<note n="#8"/>, dont il se tint fort glorieux, et il me fit comprendre avoir dessein, si on luy en donnoit quelques exemplaires, de vous en envoyer un lorsque l'impression en sera achevée.</p>
<p>Je me resjouis de ce que vos Elzevirs se resveillent et que vostre Ovide<note n="#9"/> commence a rouler sous leur presse. Les manuscrits d'Angleterre vous seront apparemment utiles, et, s'il y a quelque chose de cette nature à Paris, Monsieur Bigot vous le déterrera. C'est un amy effectif et vigilant sur le soin duquel on peut faire un fondement solide.</p>
<p>Ce n'est point moy, ce me semble, qui vous ay parlé de l'Ovide<note n="#10"/> de Nicolaus Faber<note n="#11"/>, n'en ayant jamais eu de connoissance, et je n'ay entendu vous parler que de nostre Faber de Saumur<note n="#12"/> qui a publié depuis peu le Fedrus<note n="#13"/> et un volume de lettres critiques<note n="#14"/>. Je n'ay point veu Monsieur de Peyrarède<note n="#15"/>. A la première rencontre je luy demanderay ses observations et corrections sur vostre autheur.</p>
<p>Nous verrons la dissertation<note n="#16"/> de Monsieur Vossius sur la naissance du monde puisqu'elle est icy. Je serois bien aise que vous sceussiés de luy addroittement s'il a receu le remerciment que je luy ay fait de son Mela<note n="#17"/> par une lettre expresse. Il me seroit fascheux qu'il me creust capable d'ingratitude.</p>
<p>Nostre pauvre Monsieur Colletet<note n="#18"/> mourut, il y a un mois, et mourut veritablement pauvre, ayant fallu quester pour le faire enterrer. S'il a avancé ses jours par ses nopces, ça esté plustost par ses troisiesmes<note n="#19"/> que par ses secondes<note n="#20"/>, car il s'est marié jusqu'à trois fois et toutes les fois<note n="#21"/> à ses servantes. C'est la seule tache de sa vie laquelle d'ailleurs il a passé dans l'innocence entre Apollon et Bacchus, sans soucy du lendemain au milieu de ses plus fascheuses affaires. Je ne le plains pas trop d'estre mort, puisqu'il n'avoit pas moyen de vivre. Je plains ses amis de la perte qu'ils ont faitte d'un homme de bien et qui estoit de bonne compagnie, surtout vous et moy qu'il aymoit cordialement.</p>
<p>Je ne sçavois point la mort de Monsieur Fabert<note n="#22"/>. C'estoit une de nos grandes lumières pour la jurisprudence.</p>
<p>Pardonnés moy ma longueur et vengés vous en par de longues lettres. Mille baisemains à Monsieur Hugens et a Monsieur Vossius.</p>
<div type="closer">
<p>Je suis, Monsieur, vostre, etc.</p>
<p>De <placeName key="parij001">Paris</placeName> ce <date>7. Mars 1659</date>.</p>
</div>
</div>
</body>
</text>
</TEI>
