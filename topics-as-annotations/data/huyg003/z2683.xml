<TEI>
<teiHeader>
<meta type="id" value="2683"/>
<meta type="date" value="1691-06-05"/>
<meta type="sender" value="cupe001"/>
<meta type="recipient" value="huyg003"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z2683">
<div type="opener">
<p>Illustri Viro <persName key="huyg003">Christiano Huygens</persName> S.D. <persName key="cupe001">Gisb. Cvpervs</persName>.</p>
</div>
<p>Proxima hyeme convenit me Ludolfus<note n="#1"/> quidam, Matheteos in Germania professor, cognatusque Jobi Ludolfi<note n="#2"/>, qui tam praeclaram sibi famam, edita historia sua Aetiopica peperit.</p>
<p>Cumque me certiorem faceret, te legere equidem velle summaria notarum, quas in opus illud auctor ipse composuit doctissimas et amplissimas, haud gravate illa a me tulit; nec dubito quin tibi tradita sint.</p>
<p>Commentarium illum, donum viri amp[l]issimi, ante dies aliquot accepi, sed cum significet, summariorum me ante compotem factum esse, et illa propterea commentario adjecta non sint; rogo te vehementem in modum, ut eadem ad me remittere velis, ne liber quantiuis pretii, et molis justae mutilus sit: Vale vir Illustris</p>
<div type="closer">
<p>Hagae Com. 5 Jun. 1691.</p>
</div>
</div>
</body>
</text>
</TEI>
