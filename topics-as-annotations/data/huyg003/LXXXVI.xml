<TEI>
<teiHeader>
<meta type="id" value="LXXXVI"/>
<meta type="date" value="1656-03-18"/>
<meta type="sender" value="huyg003"/>
<meta type="recipient" value="colv001"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="LXXXVI">
<div type="opener">
<p>D<hi rend="sup">o</hi>. <persName key="colv001">Andr. Colvio</persName> <persName key="huyg003">Chr. Hugenius</persName> S.D.</p>
</div>
<p>Observationem tibi de Saturni luna mitto, Vir Clarissime, et meritò quidem, cum te procurante effectum sit ut ad haec aspirare potuerim.
Puto autem antehac aliquid tibi me subindicasse de novo hoc phaenomeno, uti et Doctissimo Collegae tuo Ecclesiae anglicanae ministro<note n="#1"/>.
Ei si placet exemplar horum unum imperties. Reliqua quibus videbitur.
Porro <persName key="kalt002">Calthovio</persName>, ubi eum videris, dices, quam optimo successu lentes nos expolire in ea quam novissimè nobis fabricavit lamina, telescopiaque inde 24 pedum longitudine nos coelo admovere.
Ea in horto disponimus trochleisque attollimus in altum: quibuscum si priora illa 12 pedum conferantur, planè vilescunt, etsi pro longitudine eximia.
Equidem vel ad centenos pedes ea producere me posse existimo, mirabilesque effectus polliceri ausim, verùm tanta mole quomodo tractabilia reddi possint nondum video. Vale.</p>
<div type="closer">
<p>Hagae Com. 18 Mart. 1656.</p>
</div>
</div>
</body>
</text>
</TEI>
