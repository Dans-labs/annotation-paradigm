<TEI>
<teiHeader>
<meta type="id" value="1062"/>
<meta type="date" value="1662-09-15"/>
<meta type="sender" value="boul014"/>
<meta type="recipient" value="huyg003"/>
<meta type="senderloc" value="parij001"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z1062">
<div type="opener">
<p>A <placeName key="parij001">Paris</placeName> le 15e Septembre 1662.</p>
<p>Monsieur</p>
</div>
<p>J'ay laissé passer quelques ordinaires sans me donner l'honneur de vous escrire et de<note n="#1"/> vous donner aduis de la reception de la vostre du 24<hi rend="sup">e</hi> du passé. Je suis heureux<note n="#2"/> que vous vouliez prendre la peine de lire mon petit traicté de Natura lucis<note n="#3"/> vous m'obligerez de me dire vostre aduis. car encores que j'aye esté assez hardi sur<note n="#4"/> la lumiere, je ne voudrois pas pretendre que les pensees des autres n'eussent aussi<note n="#5"/> leur vraysemblance; pource qu'en matiere d'explication de l'essence des choses<note n="#6"/> naturelles, c'est auec vn bonheur extraordinaire si nous touchons au point, &amp;<note n="#7"/> encores plus grand, si nous estions asseurez d'auoir frappé ce but. Si j'auois aussi<note n="#8"/> clairement demonstré mon opinion, comme j'ay bien combattu les Peripateticiens<note n="#9"/> dans leur<note n="#10"/> Coryphee je croirois auoir faict tout ce qu'il y a a faire.</p>
<p>Je suis bien aise que vous ayez veu la nouuelle estoile au col de la Baleine qui<note n="#11"/> diminue notablement depuis 3. semaines, elle estoit il y a deux jours de la...<note n="#12"/> grandeur; &amp; auec vne bonne lunette je remarquay ses scintillations comme un grand<note n="#13"/> feu qui vers sa fin s'esteint et se rallume; c'est vn spectacle a faire desesperer Aristote &amp; ses disciples, &amp; a bien donner de la peine a ceux qui veulent rechercher la verité de choses dans les obseruations &amp; experiences. Les temps de ses apparitions ne se font pas dans les mesmes mois, il y a vn an qu'au temps ou nous sommes elle paroissoit plus grande, &amp; je croy qu'a la fin de ce mois a peine la vera-t-on.</p>
<p>J'ay obserué le 12 &amp; 13 de ce mois le passage de ♄ aupres de la plus Boreale du front du ♏<note n="#14"/> les Tables Astronomiques pour les mouuemens de ♄ ont besoin de grande correction, qui sera plus difficile a trouuer que l'on ne s'imagine. Les
miennes Philolaiques<note n="#15"/> conuiennent dans la Latitude mais en longitude elles excedent le ciel de 17′. le 12 ♄ estoit esloigné de l'estoile denuiron 3½′ le 13 de 2½′, &amp; la longitude ne differoit de celle de l'estoile qu'enuiron vne minute &amp; ♄ estoit plus auant en Longitude que l'estoille d'vne minute entiere.</p>
<p>J'ay parlé a Madame de Thou de l'Horologe, elle m'a commandé de vous prier de sa part que vous la fissiez faire &amp; que vous l'enuoyassiez incontinent apres, &amp; elle donnera ordre pour le payement. Il faut qu'elle soit sonnante &amp; a poids.</p>
<p>Je vous enuoyeray<note n="#16"/> dans quelques semaines la figure d'un meteore, qui a paru a Grenade en Espagne le 1. Jour de Juin dernier. C'est vn double halo autour de la Lune auec des raions croisez passant sur le corps de la Lune, si l'obseruation auoit esté bien faicte il se trouueroit qu'il y a quelque analogie de ce meteore au paraselene obserué par Monsieur Heuelius, Mais ces Grenadins ont les yeux faits a passer cela pour milagro, &amp; l'on a enuoyé d'Espagne la figure du genethliaque de ce meteore.</p>
<p>Je salue Monsieur Vossius &amp; tous nos amis. Je suis</p>
<div type="closer">
<p>Monsieur
<lb/>Vostre treshumble et tresobeissant seruiteur <persName key="boul014">I. Boulliau</persName>.</p>
</div>
<p>Hier comme j'ay appris Monsieur d'Espagnet<note n="#17"/> deuoit essayer<note n="#18"/> vne Lunette de 34. pieds en regardant ♄. Paris est si grand &amp; les quartiers si esloignez, qu'il n'y a pas moyen que je me transporte si loing, &amp; mesme de nuict.</p>
</div>
<div type="para">
<p>A Monsieur
<lb/>Monsieur <persName key="huyg003">Christian Hugens de Zulichem</persName>
<lb/>A la Haye.
<lb/>℞ a la courtoisie de Monsieur <persName>Bernharth</persName><note n="#19"/>.</p>
</div>
</body>
</text>
</TEI>
