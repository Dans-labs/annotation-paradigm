<TEI>
<teiHeader>
<meta type="id" value="1001"/>
<meta type="date" value="1662-04-05"/>
<meta type="sender" value="huyg003"/>
<meta type="recipient" value="huyg008"/>
<meta type="senderloc" value="denha004"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1001">
<div type="opener">
<p>A <placeName key="denha004">la Haye</placeName> le 5 avril 1662.</p>
</div>
<p>Voila encore une autre commission que mon Pere me donne, de luy ajuster une lanterne avec 2 ou 3 diverses peintures dont elle face la representation. Je n'ay rien à luy respondre sinon que je feray ce qu'il desire, et le plus promptement qu'il me sera possible; mais a vous j'avoueray bien que ces commissions m'incommodent fort, et que tout autre que mon pere me demanderoit en vian des choses semblables. Vous ne scauriez croire avec quelle peine je m'occupe a des telles bagatelles qui me sont desia toutes vieilles, outre que j'ay honte que l'on scache par de là qu'elles vienent de moy. L'on y est assez complaisant pour faire semblant de les admirer, mais apres on s'en mocquera et non pas sans raison. Pour l'avenir, s'il y a aucun moyen detournez moy je vous prie des pareilles corvées.</p>
<p>&nbsp;</p>
<p>Je n'ay pas encore vu la description<note n="#1"/> des petits chandeliers par ce que mon
frere<note n="#2"/> devant que de me la monstrer l'a estè porter a Monsieur de Somerdijck<note n="#3"/>. J'entens pourtant a peu pres par le crayon qu'il m'en a fait, en quoy consiste l'excellence de l'invention.</p>
<p>Quel cst ce verre en Ovale, ou a quoy sert il que vous dites avoir trouvè chez l'Abbè Charles?<note n="#4"/> car je ne me souviens pas de l'avoir vu.</p>
<p>Je verray ce que je pouray faire avec <persName key="wicq002">Vicquefort</persName><note n="#5"/> ou par le moyen de son frere<note n="#6"/> ou en l'allant trouuer moy mesme comme j'ay desia fait une fois.</p>
<p>Vostre Sire Amat se divertit icy assez bien sans qu'il soit besoin que nous y contribuions beaucoup ou mesme que nous y puissions contribuer, parce qu'il est perpetuellement a jouer aux dez et au verkeer<note n="#7"/>, avec les jeunes gens d'icy, et cela estant sa passion dominante, on l'importune quand on l'en empesche de quelque façon que ce soit. Le frere de Moggershill<note n="#8"/> l'a traittè la semaine passée en poisson comme il vous fera sçavoir sans doute, nous autres ayant disserè nostre festin jusqu'apres Pasques, puis qu'aussi bien il n'a pas dessein de partir encore si tost.</p>
<p>Monsieur de Maesdam<note n="#9"/> est dangereusement malade, ce qui sait songer le frere de Zeelhem de renouueller sa sollicitation<note n="#10"/> et presentement il est allè trouuer le cousin Dedel<note n="#11"/> à sa maison de champs. J'ay veu ce que vous mandez de nouuelles au beau frere<note n="#12"/>. A Monsieur Petit je ne respons pas encore par ce que je veux
m'abstenir de toute meditation mathematique jusques a ce que je me porte tout a fait bien. Adieu.</p>
</div>
</body>
</text>
</TEI>
