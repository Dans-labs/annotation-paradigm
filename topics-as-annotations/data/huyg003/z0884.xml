<TEI>
<teiHeader>
<meta type="id" value="0884"/>
<meta type="date" value="1661-08-19"/>
<meta type="sender" value="mora019"/>
<meta type="recipient" value="huyg003"/>
<meta type="senderloc" value="londe002"/>
<meta type="recipientloc" value="denha004"/>
<meta type="language" value="fr"/>
</teiHeader>
<text>
<body>
<div type="letter" id="z0884">
<div type="opener">
<p>A <placeName key="white901">Whitehall</placeName> ce <date>9. d'Aou. 1661</date>.</p>
<p>Monsieur</p>
</div>
<p>Celle<note n="#1"/> que Monsieur d'Oldenbourg m'a rendue de vostre part, du premier du courant, m'a tiré de la peine ou j'estois d'estre si long temps sans auoir de vos nouuelles. Je n'ay point encore eu lopportunité de l'entretenir, de Monsieur Burrhi<note n="#2"/> et des autres rencontres qu'il a eu pendant son voyage. Et il n'a pas encore esté a nostre assemblee. apres que nous aurons veu ce bois incombustible vous sçaurez ce qu'on en iugera. Monsieur le chevaliet Digby a promis de faire imprimer son discours de la Vegetation, dans lequel il parle de la reproduction des Escruisses. on a grande enuie de mettre sa recepte a l'espreuue; mais cela ne se peut qu'elle ne soit imprime. Cependant nous y adioustons la mesme foy que vous. Si
Je scauois par quelle voye Je vous pourrois enuoyer un liure qui vient d'estre publié, De inseparabilitate Corporum<note n="#3"/> je le ferois. Jl<note n="#4"/> maintient la doctrine d'Aristote contre tous les autres philosophes, Atomistes, et autres, nommement contre Toricellius, <persName key="hobb001">Hobbes</persName>, Gassend, Boile et autres.
Je tascheray de vous en faire tenir une Copie, comme aussi d'un autre<note n="#5"/> de Monsieur Hobbes contre Monsieur <persName key="boyl001">Boile</persName> qui est soubs la presse. on pense qu'il sera acheué dans peu de iours. Je suis fort aise que vous vous soyiez appliqué a la consideration de la Musique: Quelques belles choses que Kircherus<note n="#6"/> et autres nous en ont donné Je crois que vous trouuerez encore quelque chose a dire là dessus apres eux tous. Monsieur de Brunker a aussi trouué un moyen bien facile pour la construction des Logarithmes. Jl est vray que pour mon particulier J'aime bien mieux les speculations de la phisique, que toute autre sorte d'estude. Mais il est iuste que les Sciences Mathematiques tiennent le second lieu. Et de faict J'y suis aussi fort porté mais Je n'ay pas la commodité de my appliquer en façon quelconque. J'ay esté autrefois extremement addonné a la musique tant la theorie que la pratique, mais pendant 20. ans de distraction, ma passion s'est un peu rallentie. Jl se passe tous les iours parmy nous tant de petites choses qu'il m'est impos<note n="#7"/> de vous les racompter. Mais dans peu de temps on trouuera le moyen de vous en faire part. Cependant Je vous diray que Monsieur Wren a acheué son Globe de la lune. Et nous l'aurons bien tost icy.</p>
<p>Vous oubliez les liures que vous nous auez promis. faites moy sçauoir quand cest que nous pouuons esperer vostre Traitté du mouuement. Depuis que J'ay commencé a escrire J'ay pensé a un moyen de vous faire tenir ce liure. c'est par un valet de quelque amy de Monsieur de Henderson<note n="#8"/> qui sen va en Hollande. Je
luy enuoye le liure tout a l'heure. Voylà tout ce que Je vous puis dire a present, sinonque Je suis de toute mon ame</p>
<div type="closer">
<p>Monsieur
<lb/>Vostre treshumble &amp; tresobeissant seruiteur <persName key="mora019">R. Moray</persName>.</p>
</div>
</div>
<div type="para">
<p>A Monsieur Monsieur <persName key="huyg003">Christian Hugens de Zulichem</persName> A la Haye.
<lb/>1 β
<lb/>XII</p>
</div>
</body>
</text>
</TEI>
