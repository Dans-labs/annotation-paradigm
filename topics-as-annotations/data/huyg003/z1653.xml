<TEI>
<teiHeader>
<meta type="id" value="1653"/>
<meta type="date" value="1668-07-23"/>
<meta type="sender" value="greg020"/>
<meta type="recipient" value="olde010"/>
<meta type="senderloc" value="?"/>
<meta resp="corpus" type="recipientloc" value="londe002"/>
<meta type="language" value="la"/>
</teiHeader>
<text>
<body>
<div type="letter" id="z1653">
<div type="section">
<head rend="h4">Mr. Gregories Answer</head>
<p>To the Animadversions of Monsieur Hugenius upon his Book, De vera Circuli &amp; Hyperbolae Quadratura; as they were publish'd in the Journal des Scavans of July 2. 1668<note n="#1"/>.</p>
<p>&nbsp;</p>
<p>This Answer we shall give the Reader in the same Language and Words, in which the Author of it desired, it might be inserted in this Tract, viz.</p>
<p>&nbsp;</p>
<p>Ad ea quae dicit Dominus <persName key="huyg003">Hugenius</persName> contra meam Circuli &amp; Hyperbolae Quadraturam, ingenue fateor (cum illa scriberem) me non animadverisse exemplum in propositione 10. non esse seriem convergentem; experientiam enim feci solummodo de primis &amp; secundis terminis, non considerando tertios cum primis conincidere; nam ratiociniis insistebam, de exemplis parum solicitus: Ut autem appareat in hoc nihil contineri contra nostram Doctrinam, agedum hoc loco 10. propositionem totidem verbis, sed cum legitimo exemplo, repetamus.</p>
</div>
<div type="section">
<head rend="h4">Propositio 10. Problema.</head>
<p>Ex data quantitate codem modo composita a duobus terminis convergentibus cujuscunque seriei convergentis, quo componitur ex terminis convergentibus immediate sequentibus; seriei propositae terminationem invenire.</p>
<p>&nbsp;</p>
<p>Sit series convergens, cuius duo termini convergentes quicunque sint <hi rend="i">a</hi>, <hi rend="i">b</hi>, &amp; termini convergentes immediate sequentes 2<hi rend="i">a b</hi>/<hi rend="i">a</hi>+<hi rend="i">b</hi>, <hi rend="i">a</hi>+<hi rend="i">b</hi>/2; termini priores inter se multiplicati essiciunt <hi rend="i">ab</hi>, item sequentes inter se multiplicati essiciunt eandem <hi rend="i">ab</hi>, ex his invenienda sit propositae seriei terminatio. Manifestum est, quantitatem <hi rend="i">ab</hi> eodem modo sieri a terminis convergentibus <hi rend="i">a</hi>, <hi rend="i">b</hi>, quo a terminis convergentibus immediate sequentibus 2<hi rend="i">a b</hi>/<hi rend="i">a</hi>+<hi rend="i">b</hi>, <hi rend="i">a</hi>+<hi rend="i">b</hi>/2: &amp; quoniam quantitates <hi rend="i">a</hi>, <hi rend="i">b</hi>, indesinite ponuntur pro quibuslibet totius seriei terminis convergentibus, evidens est, duos quoscunque terminos convergentes propositae seriei inter se multiplicatos
idem essicere productum, quod faciunt termini immediate sequentes etiam inter se multiplicati; cumque duo termini convergentes duos terminos convergentes semper immediate sequantur, manifestum est, duos quoscunque terminos convergentes inter se multiplicatos idem semper essicere productum, nempe <hi rend="i">ab</hi>, atque ultimi termini convergentes sunt aequales, &amp; proinde sit ultimus ille terminus, seu seriei terminatio <hi rend="i">z</hi>, quae in seipsum multiplicata facit <hi rend="i">z<hi rend="sup">2</hi></hi>=<hi rend="i">ab</hi>; est igitur <hi rend="i">z</hi>, seu scriei terminatio <hi rend="i">r</hi><hi rend="sup">2</hi> <hi rend="i">ab</hi><note n="#2"/>, quam invenire oportuit: &amp; proinde ad inveniendam cujuscunque seriei convergentis terminationem opus est solummodo invenire quantitatem eodem modo compositam ex terminis convergentibus primis, quo componitur eadem quantitas ex terminis convergentibus secundis.</p>
</div>
<div type="section">
<head rend="h4">Consectarium.</head>
<p>Quoniam non refert in <hi rend="i">Problemate</hi>, sive termini convergentes, <hi rend="i">a</hi>, <hi rend="i">b</hi>, sint primi, secundi vel tertii, &amp;c. manifestum est, omnis seriei convergentis terminationem eodem modo esse compositam ex terminis convergentibus primis, quo ex secundis, tertiis, &amp;c.</p>
<p>Si quis aliud exemplum desideret, sint primi termini <hi rend="i">a</hi>, <hi rend="i">b</hi>, secundi <hi rend="i">r</hi><hi rend="sup">7</hi> <hi rend="i">a</hi><hi rend="sup">5</hi> <hi rend="i">b</hi><hi rend="sup">2</hi><note n="#3"/>, <hi rend="i">r</hi><hi rend="sup">2</hi> <hi rend="i">ab</hi>, quantitas eodem modo composita &amp;c. est <hi rend="i">a</hi><hi rend="sup">7</hi> <hi rend="i">b</hi><hi rend="sup">4</hi> &amp; feriei terminatio <hi rend="i">r</hi><hi rend="sup">11</hi> <hi rend="i">a</hi><hi rend="sup">7</hi> <hi rend="i">b</hi><hi rend="sup">4</hi><note n="#4"/>: videat <hi rend="i">Hugenius</hi>, duo exempla legitima hic adducta inquisitionem <hi rend="i">septimae</hi> non admittere; ope tamen <hi rend="i">propofitionis decimae</hi> (supposita tertia illa quantitate) facile resolvuntur, neque ullo modo consectarium respuunt, quod solummodo esse momenti satis sit indicasse; plura autem exempla desideranti millena afferam.</p>
<p>&nbsp;</p>
<p>Ad primam <hi rend="i">Hugenii</hi> objectionem quod spectat, miror eum non considerasse praecedens <hi rend="i">consectarium</hi>, ubi illa, quae desiderat, evidenter deduco ex <hi rend="i">propositione</hi> 10. At agnoscit hoc verum esse in illis seriebus, quae ope nostrae methodi terminantur: velim certe ut assignet mihi Nobilissimus vir seriem aliquam convergentem cum sua terminatione, quae consectarium nostrum respuat; vel si eam assignare non possit, solidam dubitandi rationem tantum desidero. Ut autem funditus evertatur haec objectio, sequentem exhibeo demonstrationem Geometricam.</p>
<p>Sit A. polygonum regulare sectori <hi rend="i">inscriptum</hi>, B. eidem simile <hi rend="i">circumscriptum;</hi> continuetur series convergens polygonorum &amp;c. ut sit ejus terminatio seu circuli sector <hi rend="i">z</hi><note n="#5"/>: sit <hi rend="i">x</hi><note n="#6"/> eodem modo composita à terminis C, D, quo <hi rend="i">z</hi><note n="#7"/> à terminis A, B; dico <hi rend="i">z</hi><note n="#8"/> &amp; <hi rend="i">x</hi><note n="#9"/> esse indefinite aequales; si non sint indesinite aequales, sit inter illas indesinita differentia <hi rend="i">a</hi>, &amp; continuetur series convergens in terminos
<figure><graphic url="huyg003oeuv06ill54.gif"></graphic></figure>
convergentes I, K, ita ut eorum differentia sit minor quam α; hoc enim absque dubio concipi potest, etiamsi hic omnes quantitates sint indesinitae, quoniam definitis quantitatibus A, B, definitur etiam <hi rend="i">α</hi>, sed adhuc restat K-I quantitas indeterminata in infinitum decrescens. Manifestum est, <hi rend="i">sectorem z</hi><note n="#10"/> esse indefinite minorem quam K, &amp; majorem quam I: item quoniam Z eodem modo componitur ex quantitatibus A, B, quo X e quantitatibus C, D, &amp; <hi rend="i">z</hi><note n="#11"/> indesinite minor est quam K &amp; major quam I, patet ex proprietatibus serierum convergentium, X etiam esse indefinite majorem quam I, &amp; minorem quam K (est enim revera indefinite major quam L &amp; minor quam M) &amp; proinde sunt quatuor quantitates indefinitae, quarum maxima &amp; minima sunt I, K, intermediae autem Z &amp; X, &amp; ideo differentia extremarum K-I major est quam α differentia mediarum, quod est absurdum, ponitur enim minor; quantitates ergo Z &amp; X non sunt indesinite inaequales, &amp; ideo sunt indefinite aequales, quod demonstrandum erat. Manifestum est hanc demonstrationem eodem modo applicabilem esse omni seriei convergenti.</p>
<p>In objectionibus 2, 3 &amp; 4, contra suas ipsius imaginationes argumentatur <hi rend="i">Hugenius;</hi> Ego enim satis dilucide affirmo in <hi rend="i">scholio propositionis</hi> 5, et in <hi rend="i">fine propositionis</hi> 9. septimam &amp; nonam propositionem esse particularem, unamquamque suo casui; item in propositione <hi rend="i">decima</hi> (quam ergo pro generali substituo) evidenter suppono, &amp; non quaero, illam quantitatem eodem modo compositam ex primis, quo ex secundis terminis convergentibus; satis enim scio, talem methodum generalem esse impossibilem. Sed omnium maxime admiror, Clarissimum virum non animadvertisse in 8 <hi rend="i">definitione</hi>, Quantitates C, D, E, compositionem ingredientes, semper esse easdem, nempe definitas &amp; invariabiles, ipsos autem terminos A, B. esse indefinitos &amp; variabiles, nimirum in F, G, &amp; infinitos alios: at quis est qui non videt, <hi rend="i">Hugenii b</hi><hi rend="sup">2</hi><hi rend="i">m</hi>/<hi rend="i">a</hi><hi rend="sup">2</hi>+<hi rend="i">ba</hi> non minus esse indefinitam, quam sunt ipsi termini? Deinde in <hi rend="i">Prooemio nostrae Geometriae partis universalis</hi><note n="#12"/>, sic dico. <hi rend="i">Alii objiciunt contra propositiônem</hi> 11. <hi rend="i">ita; si addatur</hi> a<hi rend="sup">3</hi> <hi rend="i">termino</hi> a<hi rend="sup">3</hi>+a<hi rend="sup">2</hi>b <hi rend="i">&amp; termino</hi> ba<hi rend="sup">2</hi>+b<hi rend="sup">2</hi>a, <hi rend="i">enervetur vis utriusque demonstrationis. Respondeo</hi>, a<hi rend="sup">3</hi> <hi rend="i">esse quantitatem indefinitam</hi>, <hi rend="i">&amp; alias quantitates indefinitas praeter ipsos terminos convergentes compositionem non posse ingredi</hi>, <hi rend="i">quod analystam laiere non potest:</hi> Eodem modo respondeo <hi rend="i">Hugenio</hi>,
<hi rend="i">bbm</hi>/<hi rend="i">a</hi><hi rend="sup">2</hi>+<hi rend="i">ab</hi> esse quantitatem indesinitam &amp; ideo compositionem non posse ingredi. Si autem mihi objiciat, in <hi rend="i">septima</hi> me credidisse, <hi rend="i">mae</hi>-<hi rend="i">mbe</hi>/<hi rend="i">ad-bd</hi> fuisse quantitatem indefinitam; Respondeo, etiamsi divisio per <hi rend="i">a-b</hi> à me satis inconsiderate
neglecta sit, aperte tamen constat, me hoc cognovisse, ex diversitate methodorum, quibus utor in septima &amp; decima, quippe ista <hi rend="i">particulari</hi>, in qua quantitatem illam quaero, &amp; hac <hi rend="i">generali</hi>, in qua illam suppono; nulla enim alia ratio hujus diversitatis excogitari potest; quod etiam ex ipsis <hi rend="i">septima</hi> &amp; <hi rend="i">decima</hi> est manifestum, cum appellem semper terminos convergentes quantitates indefinitas, hoc ipso satis significans, nullas alias quantitates indefinitas calculo inesse.</p>
<p>Semper credidi in rebus scientificis verba ita candide esse explicanda (si modo possibile sit) ut discursus nullum includat absurdum; at <hi rend="i">Hugenius</hi> satis percipit, discursum nihil continere absurdi, modo nulla quantitas indefinita praeter ipsos terminos compositionem ingrediatur; judicat tamen absque omni ratione, me contrarium existimasse; libenter enim optarem <hi rend="i">Hugenium</hi> assignasse locum, ubi assero, illam inquisitionem 7<hi rend="sup">mae</hi> esse universalem. Dico igitur &amp; declaro me intelligere, nullam quantitatem indefinitam praeter ipsos terminos convergentes compositionem posse ingredi. Atque ita corruunt tres ultimae <hi rend="i">Hugenii</hi> sive diversae objectiones, sive ejusdem portiones; nescio enim, quare in tot partes dividatur.</p>
<p>Praecedentibus perceptis, evidentissimum est, <hi rend="i">Circuli</hi>, <hi rend="i">Ellipseos</hi> vel <hi rend="i">Hyperbolae</hi> Sectorem esse terminationem seriei convergentis<note n="#13"/>, cujus primi termini <hi rend="i">a</hi><hi rend="sup">3</hi>+<hi rend="i">a</hi><hi rend="sup">2</hi><hi rend="i">b</hi>, <hi rend="i">ab</hi><hi rend="sup">2</hi>+<hi rend="i">b</hi><hi rend="sup">3</hi>, &amp; secundi <hi rend="i">ba</hi><hi rend="sup">2</hi>+<hi rend="i">b</hi><hi rend="sup">2</hi><hi rend="i">a</hi>, <hi rend="sup">2</hi> <hi rend="i">b</hi><hi rend="sup">2</hi><hi rend="i">a</hi><note n="#14"/>, &amp; proinde Sectorem eodem modo componi<note n="#15"/> ex primis terminis quo ex secundis; atque evidens est, nullam dari quantitatem eodem modo analyticè compositam ex primis terminis quo ex secundis, quoniam primos eodem modo analyticè tractando quo secundos, semper restat altior potestas ipsius <hi rend="i">a</hi> in primorum producto, quam in producto secundorum; de hoc (si non credatur) siat experientia, &amp; constabit non solum assertionis veritas, sed etiam ejusdem demonstratio; quando autem altior est ejusdem potestas in una quantitate quam in altera, nulla datur indefinita aequatio, de qua hic tantum loquimur, hoc est, ut (positis <hi rend="i">a</hi>, <hi rend="i">b</hi>, ad libitum) aequalitas semper ritè procedat. Atque haec est summa non solum propositionis 11<hi rend="sup">mae</hi> sed etiam totius nostrae <hi rend="i">Circuli &amp; Hyperbolae Quadraturae</hi>, ad <hi rend="i">Hugenio</hi> adhuc intactae. Gratias tamen ago nobilissimo viro, quod meas qualescunque lucubrationes examinare dignatus est, hinc enim mihi data est occasio illas fusius explicandi &amp; confirmandi. Num <hi rend="i">Hugeniana</hi> methodus circulum
mensurandi mea sit praecisior, experientiae relinquo judicandum; quod autem nostra, <hi rend="i">Hyperbolam quadrandi</hi>, illi etiam innotuerat, de hoc nihil habeo quod dicam, nisi quod mihi gratuler, inventa mea ipso <hi rend="i">Hugenio</hi> non aestimari indigna.</p>
</div>
</div>
</body>
</text>
</TEI>
