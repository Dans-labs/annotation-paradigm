<TEI>
<teiHeader>
<meta type="id" value="1506"/>
<meta type="date" value="1665-12-11"/>
<meta type="sender" value="slus001"/>
<meta type="recipient" value="huyg003"/>
<meta type="senderloc" value="luik_001"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z1506">
<div type="opener">
<p lang="la">Nobilissime Domine</p>
</div>
<p>Ago gratias pro refractionum ratione quam mecum benigne communicastj.
Egissem citiùs nisi interim me aliquid Româ accepturum sperassem: quod licet herj tantum acciderit nolui tamen diutius morari curiositatem tuam.
Habes itaque Epistolas tres astronomicas<note n="#1"/> vna cum tabulis, ex quibus nouum mundj Jouialis Systema, quantum quidem assequor (nam vix perlegere licuit) intelliges. Obseruare poteris maculae illius motum an calculo respondeat: de quo si quid fortasse occurret quod auctori<note n="#2"/> significatum cupias, meam et Clarissimi Riccij qui plurimam tibi salutem a me dicj voluit, operam lubens offero.
Vale Vir praestantissime, meque solito affectu prosequi perge.</p>
<div type="closer">
<p>Dabam Leodicj 11<hi rend="sup">a</hi> Xbris 1665.</p>
<p>Tuj obseruantissimus <persName key="slus001">Renatus Franciscus Slusius</persName>.</p>
</div>
</div>
</body>
</text>
</TEI>
