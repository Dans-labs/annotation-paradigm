<TEI>
<teiHeader>
<meta type="id" value="1394"/>
<meta type="date" value="1665-04"/>
<meta type="sender" value="slus001"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1393"/>
</teiHeader>
<text>
<body>
<div type="letter" id="z1394">
<p>Alter Cometa conspectus Leodij die 11 Aprilis 1665 primum obseruatus fuit die 11<hi rend="sup">a</hi> hora 3<hi rend="sup">a</hi> matutina iuxta horologium. videbatur autem aequalis aut potius maior praecedente certe multo lucidior.</p>
<p>Distabat a lucida super cathedra Cassiopeae<note n="#1"/> 33.30′. a lucida in dextro humero Pegasj et cruris eductione<note n="#2"/> 12.14′. Erat igitur in capite Andromedae distans a lucidâ illic sitâ circiter 3.45′ versus occidentem declinans nonnihil ad austrum.</p>
<p>12<hi rend="sup">a</hi> Aprilis visus non est propter nubes.</p>
<p>13<hi rend="sup">a</hi> circa 3½ iuxta horologium visus est imminutus lumine et magnitudine ob auroram, distans ab eadem in humero Pegasj 19.41′ ab eadem in Cathedra 31.53′ erat altitudo huius orientalis ½ horâ ante obseruationem 32.30′. Peruenerat igitur Cometa ad humerum Sinistrum Andromedae distans 2<hi rend="sup">o</hi> fere ab Australiore duarum illic sitarum<note n="#3"/> versus austrum et paululum declinans ad occidentem.</p>
<p>14 Aprilis distabat ab eadem in humero Pegasi 22.15′ ab eadem in Cathedra Cassiopeae 31.56′ erat altitudo orientalis huius 34.18′. Peruenerat igitur Cometa ad axillam Andromedae, distans circiter 2.15 versus ortum declinando nonnihil versus Austrum ab australiore duarum in humero Sinistro Andromedae.</p>
<p>15<hi rend="sup">a</hi> Aprilis distabat ab eadem in humero Pegasi 25.15′ ab eadem in Cassiopea 33 4′ eleuatio arcturi 39.58′. Erat igitur in Pisce boreo immediate sub australiore trianguli in illius capite<note n="#4"/>.</p>
<p>Haec obseruatio accurata esse non potuit, propter refractionem erat enim Cometa vicinus horizontj, nec differri propter lucem surgentis aurorae.</p>
<p>16. conspectus est orirj circa 3½ matutinam sed tenuj lumine ob aurorae lucem quâ factum est vt non licuerit obseruare distantiam eiusdem ab alijs stellis.</p>
</div>
</body>
</text>
</TEI>
