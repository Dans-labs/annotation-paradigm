<TEI>
<teiHeader>
<meta type="id" value="0001"/>
<meta type="date" value="1638-09-24"/>
<meta type="sender" value="huyg001"/>
<meta type="senderloc" value="grave001"/>
<meta type="recipient" value="huyg007"/>
<meta type="recipient" value="huyg003"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z0001">
<p lang="la">Constantinulo meo.</p>
<lg type="poem">
<l>Carmina, fili</l>
<l>Optime, quae, pol,</l>
<l>Optima Patri</l>
<l>Optimo, et auctor</l>
<l>Vix adolescens</l>
<l>Arte styloque</l>
<l>Non puerili,</l>
<l>Solus et omnis</l>
<l>Auxilii expers,</l>
<l>Tute tuoque</l>
<l>Marte dedisti,</l>
<l>Si placuisse</l>
<l>Dixero tantum,</l>
<l>Mentiar ultrò:</l>
<l>Nunc placuisse, et</l>
<l>Lecta stupenti</l>
<l>Dicere cogor;</l>
<l>Nec minus ajo</l>
<l>Grata fuisse,</l>
<l>Quam fuit omni</l>
<l>Galliae, et omni</l>
<l>Belgio, et omni,</l>
<l>Qua patet, orbi,</l>
<l>Qui modo laeti</l>
<l>Brachia Patris,</l>
<l>Oscula matris</l>
<l>Implet et haurit,</l>
<l>Regius Infans<note n="#4"/>.</l>
<l rend="; 1tab">Macte paternis</l>
<l>Artibus, ô spes,</l>
<l>Sollicitique</l>
<l>Cura Parentis.</l>
<l>Si mea non me</l>
<l>Omina fallunt,</l>
<l>Auguror annis</l>
<l>Non ita multis</l>
<l>Te fore qualem</l>
<l>Nulla dedit nec</l>
<l>Ulla datura est</l>
<l>Terra poetam.</l>
</lg>
<div type="closer">
<p>Ad <placeName key="grave001">Graviam</placeName>
<lb/><date>24 Sépt. 1638</date>.</p>
</div>
<p lang="la">Christianulo meo.</p>
<lg type="poem">
<l>Te quoque, mel meum,</l>
<l>Te, mei Amores,</l>
<l>Te, pietatis</l>
<l>Viuae character,</l>
<l>Te, venerandae</l>
<l>Matris imago,</l>
<l>Te quoque musas</l>
<l>Atque Heliconis</l>
<l>Ardua castra</l>
<l>Aggredior, te</l>
<l>Non alienis</l>
<l>Viribus usum?</l>
<l>O mihi nondum</l>
<l>Credite tetras</l>
<l>Grammaticorum</l>
<l>Exsuperasse,</l>
<l>Parvule, spinas,</l>
<l>Donec crit Lux</l>
<l>Terra, fretum, sol,</l>
<l>Sidera, coelum,</l>
<l>Donec in isthoc</l>
<l>Orbe laborum</l>
<l>Tristitiaeque</l>
<l>Dulce leuamen</l>
<l>Dîa poesis,</l>
<l>Stabit eritque</l>
<l>Tota superstes,</l>
<l>Tota superbi</l>
<l>Gloria facti.</l>
<l rend="; 1tab">Si neget hoc te</l>
<l>Tangere quisquam,</l>
<l>Quid tua sit post</l>
<l>Fata futurum,</l>
<l>Scito, Poeta,</l>
<l>Scito, puelle</l>
<l>Candide, belle,</l>
<l>Nec fore cassum</l>
<l>Nunc tibi, quem nunc</l>
<l>Laudo laborem.</l>
<l>Quin, ubi castris<note n="#5"/></l>
<l>Chara relictis</l>
<l>Tecta reuisam,</l>
<l>Depluet in te,</l>
<l>Plus meritum tot</l>
<l>Versibus omni</l>
<l>Laude decoris,</l>
<l>Aereus, aut si</l>
<l>Nec graue pondus</l>
<l>Ferre recuses,</l>
<l>Aureus imber.</l>
</lg>
<div type="closer">
<p>Ad <placeName key="grave001">Graviam</placeName> <date>eodem die</date>.</p>
</div>
</div>
</body>
</text>
</TEI>
