<TEI>
<teiHeader>
<meta type="id" value="1878"/>
<meta type="date" value="1672-03"/>
<meta type="sender" value="boec040"/>
<meta type="recipient" value="chap002"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1877"/>
</teiHeader>
<text>
<body>
<div type="letter" id="z1878">
<p><figure><graphic url="huyg003oeuv07ill30.gif"></graphic></figure></p>
<p>Anno 1672. d 12/22 Martii. hor. 9.30 m.p.m. primum obseruaui cometam plures ante dies visum a vigilibus nocturnis et ruri degentibus, et quidem, idoneis instrumentis deficientibus, filo siue funiculo adhibito. In priori extensione incidebant in eandem rectam lucida pleiadum<note n="#1"/>, cometa et lucida pedis australis Andromedae<note n="#2"/>: In posteriori, cometa Algol et eductio pedis sinistri Persei<note n="#3"/>, ut vocatur a Beyleo<note n="#4"/> in Uranometriâ<note n="#5"/>.</p>
<p>Lumen Cometicum admodum erat tenue et albicans: cauda desinebat ad Gorgoneam secundam Begesi<note n="#6"/>.</p>
<p>Die 12/23 Martii h. 8. 30. m. in primâ extensione fili Astronomici occurrebant iterum Lucida pleiadum<note n="#7"/>, cometa et lucida pedis australis Andromedae<note n="#8"/>; sed intermedium cometicum corpus aliquantulum Septentrionem versus recedere videbatur. In sequenti operatione filali, rectam per Algol ductam fere terminabant cometae et Genibus Arabum, quae in Rudolphinis dicitur fulgens in latere dextro Persei<note n="#9"/>. Erat autem haec Persei fulgidae paululum occidentalis.</p>
<p>Lumen Cometae longe debilius vix conspectum permittebat. Cauda circa Gorgoneam tertiam Begei<note n="#10"/> finiebatur.</p>
<p>Anno 1672 d. 12/22 Martii prior extensio fili transibat lucidam pleiadum <hi rend="i">a</hi><note n="#11"/> cometam et lucidam pedis australis Andromedae <hi rend="i">b</hi><note n="#12"/>.</p>
<p>posterior cometam, Algol <hi rend="i">c</hi> et eductionem pedis sinistri Persei <hi rend="i">d</hi><note n="#13"/>. Corpus cometicum aequabat fixas 4<hi rend="sup">tae</hi> magnitudinis: Cauda surgebat ad Gorgoneam secundam <hi rend="i">c</hi><note n="#14"/>.</p>
<p>13/23 Martii in priori observatione eandem fere lineam rectam exhibebant lucida pleiadum <hi rend="i">a</hi><note n="#15"/>. cometa et lucida pedis australis Andromedae <hi rend="i">b</hi><note n="#16"/>. Cometae tamen versus Septentrionem recessus oculis notari satis poterat.</p>
<p>In posteriori, in eandem incidebant rectam cometae, Algol <hi rend="i">c</hi> et Genib <hi rend="i">f</hi><note n="#17"/> cauda ad Gorgoneam tertiam <hi rend="i">g</hi><note n="#18"/> defecerat.</p>
<p>14/24 Martii prius extensum filum ducebatur per lucidam pedis australis Andromedae <hi rend="i">b</hi><note n="#19"/> cometam, et hyadem ad oculum boueum <hi rend="i">h</hi><note n="#20"/>.</p>
<p>Secundo extensum filum peruadebat cometam, Algol <hi rend="i">c</hi> et stellam in sinistro humero Persei <hi rend="i">i</hi><note n="#21"/>.</p>
<p>Cauda et lumine et magnitudine aliquantum defecerat.</p>
<p>15/25 Martii propter nubes densiores phaenomenon obseruari non poterat.</p>
<p>16/26 Martii primum notabant in eâdem rectâ stella in imo pede dextro Persei sequens <hi rend="i">k</hi><note n="#22"/> praecedens <hi rend="i">l</hi><note n="#23"/> et cometa. Deinde rectam occurrebant ductam in capite Erichthonii Australis <hi rend="i">m</hi><note n="#24"/> stella juxta dextrum genu Persei <hi rend="i">n</hi><note n="#25"/> et cometa. 17/27 Martii prima vice filum extendebatur qui haedoeum sequentem <hi rend="i">o</hi><note n="#26"/> stellam ad tybiam dextram Persei <hi rend="i">p</hi><note n="#27"/>, et cometam. Secundâ vice extensum determinabat lucidam pleiadum <hi rend="i">a</hi><note n="#28"/>, cometam, et stellam in latere dextro Persei <hi rend="i">q</hi><note n="#29"/>.</p>
<p>Cauda terminabatur ad stellam sextae magnitudinis <hi rend="i">r</hi>.</p>
<p>18/28 Martii Cometa adeo jungebatur stellae in imo pede dextro Persei praecedenti <hi rend="i">l</hi><note n="#30"/> ut in filari obseruatione distingui non posset. Erat <hi rend="i">a</hi> illa et occidentalior et meridionalior.</p>
<p>Cauda porrigebatur per eandem <hi rend="i">l</hi>.</p>
<p>d. 19/29 Martii Cometa aequalis fixis quintae magnitudinis triangulum formavit cum stellis <hi rend="i">k</hi>, <hi rend="i">l</hi>, scalenum; propius accedens ad <hi rend="i">k</hi>. Observatio filaris commode institui non potuit.</p>
<p>Cauda per tubum opticum conspici tantum poterat, directe vergens versus <hi rend="i">k</hi>. Corpus cometae referebat carbonem rubeis et nigricantibus maculis distinctum et fumigantem.</p>
<p>d. 20/30 Martii coelum nubibus undique velatum observationem negabat.<note n="#31"/></p>
</div>
</body>
</text>
</TEI>
