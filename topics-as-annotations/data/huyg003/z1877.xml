<TEI>
<teiHeader>
<meta type="id" value="1877"/>
<meta type="date" value="1672-04-02"/>
<meta type="sender" value="chap002"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1877">
<div type="opener">
<p>Monsieur</p>
</div>
<p>je receus hier de Monsieur Boeclerus<note n="#1"/> Professeur a Strasbourg vn Imprimé<note n="#2"/> et Plan de la comete qui y a esté obseruée par ce professeur en Mathematique et qui a marqué de sa main ce quil a obserué de son cours. Cest le premier auis que jen ay eu. Peut estre l'aués vous obseruée vous mesme. A tout enenement je vous enuoye l'Imprimé annoté<note n="#3"/> par luy afin que des cette apresdisnée vous le puissiez communiquer a Messieurs vos Confreres. Cest vne belle Matiere de leurs speculations. Je vous prie que je puisse auoir cet Imprimé demain matin ayant a la faire voir a vn excellent Astronome de nos Amis a qui jay chargé d'en faire part et prontement. Mandes moy
comment vous vous portés, quelles nouuelles vous aués de Messieurs vos proches et me croyés tousjours tout a vous.</p>
<div type="closer">
<p>Ce 2 Avril 1672.</p>
<p><persName key="chap002">Chapelain</persName>.</p>
</div>
</div>
</body>
</text>
</TEI>
