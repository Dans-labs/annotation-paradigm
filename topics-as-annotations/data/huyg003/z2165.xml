<TEI>
<teiHeader>
<meta type="id" value="2165"/>
<meta type="date" value="1666"/>
<meta type="sender" value="ferm012"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="2164"/>
</teiHeader>
<text>
<body>
<div type="letter" id="z2165">
<lg type="poem">
<l>Huggenium Gallis sua nunc dat patria, quondam</l>
<l rend="; 1tab">Cartesium Batauis Gallia amica dedit.</l>
<l>debuit hoc tantum pensari munere munus</l>
<l rend="; 1tab">foederis aeterni pignus et illud erit.</l>
<l>Quam uaria Huggenius promet miracula mentis</l>
<l rend="; 1tab">in dominâ Illustres quae fouet urbe uiros!</l>
<l>Hîc dicat astrorum studiis Rex maximus aedes</l>
<l rend="; 1tab">Tychonis turrim quae superare queant;</l>
<l>Uranies illîc fundata est regia, ueros</l>
<l rend="; 1tab">unde poli motus docta caterua uidet.</l>
<l>non oculo aethereas arces inuadit inermi</l>
<l rend="; 1tab">hic coetus quo non clarior esse potest,</l>
<l>arma sed ipse sibi condit quibus aula tonantis</l>
<l rend="; 1tab">panditur, errantûm cedit et alta cohors,</l>
<l>Non ea Mars fugiet Saturno cognita nuper</l>
<l rend="; 1tab">arma, satellitio saepe probata Jouis.</l>
</lg>
</div>
</body>
</text>
</TEI>
