<TEI>
<teiHeader>
<meta type="id" value="2874"/>
<meta type="date" value="1694-09"/>
<meta type="sender" value="huyg003"/>
<meta type="recipient" value="leib013"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="2873"/>
</teiHeader>
<text>
<body>
<div type="letter" id="z2874">
<p>Excerpta ex epistola C.H.Z. ad G.G.L.</p>
<p>&nbsp;</p>
<p>Principium quo usus est <hi rend="i">Clarissimus Matheseos Professor Bernoullius</hi> verum puto, &amp; bene adhibitum, quod radii qui curvedinem metiuntur, sint in ratione contraria virium rem elasticam flectentium. Puto tamen, non tantum superficiem externam extendi, sed &amp; internam contrahi<note n="#2"/>. Magnum admodum postulatum est, figurarum curvilinearum quadraturas tanquam datas assumere<note n="#3"/>. Ego me nihil admodum egisse putarem, si problema aliquod huc tantum reduxissem, excepta tamen Circuli &amp; Hyperbolae Quadratura. Praestat Linearum Curvarum Rectificationes tanquam semper in potestate existentes assumere, quod etiam Tibi probari video<note n="#4"/>.</p>
<p>De reliquo <hi rend="i">Clarissimus Bernoullius</hi> videtur mihi tantum determinasse figuram, ubi tangentes extremitatum sunt parallelae, cum arcus Elastici A termini per chordam EF<note n="#5"/> junguntur. Sed si arcus sit ut in B vel C vel D, aut extremitates non chorda sed recta rigida HI jungantur, figurae determinandae supersunt<note n="#6"/>. Subtile etiam fatebor inventum consensus inter figuram elasticam &amp; lintei vel veli a liquoris pondere pressi, si modo demonstratum videam<note n="#7"/>. Alioqui cogor sustinere assensum, quia &amp; ipsum Autorem circa figuram veli sententiam mutasse video<note n="#8"/> &amp; demonstrare possum<note n="#9"/> velum ex numero sinito rectarum aequalium compositum aliam a vento quam a pondere figuram accepturum, cum tamen <hi rend="i">Bernoulliana</hi> sententia sit, eandem esse velariam cum catenaria: Oporteret ergo discrimen evanescere in casu infiniti<note n="#10"/>. Praestat haud dubie Isochronam tuam Paracentricam<note n="#11"/> construi, ut a Te fieri scribis, rectificatione lineae ordinariae, vel saltem
talis cujus puncta possint construi, quam per lineae Elasicae extensionem, quae ipsamet nondum est constructa<note n="#12"/>.</p>
<p>Quod ait <hi rend="i">Clarissimus Bernoullius</hi> unicam tantum esse paracentricam ut Ax<hi rend="i">ωη</hi> respectu ejusdem puncti vel centri A, post descensum ex TA, ejus contrarium manifeste video, Tibique assentior dari infinitas<note n="#13"/>, ut A<hi rend="i">βζ</hi>, A<hi rend="i">δγ</hi>, &amp;c. easque sumo usque ad rectam Aη inclusive. Quin imo supersunt adhuc aliae Curvae determinandae, si scilicet aequaliter accedendum sit ad punctum C, linea autem incipiat vel ab A, directe supra C, vel ad latus a D. Quo casu lineae ut ABC, AEC<note n="#14"/> infinitos facient gyros circa C<note n="#15"/>.</p>
<p>G.G.L. <hi rend="i">Additio:</hi> Puto in fig. 2, ex <hi rend="i">Bernoulliana</hi> determinatione arcus A<note n="#16"/> etiam duci posse determinationem arcuum B, C, D, G, assumendo lineae partem aut eam producendo<note n="#17"/>, sed hoc tamen distincte admonere operae pretium fuit. Rationi consentaneum est principium determinandae figurae Elasticae, quod vires flectentes sint curvedinibus proportionales; potestque ad Hypotheseos aptae modum assumi, tametsi non prorsus sit exploratum, quousque natura eo utatur, cum fingi possint constitutiones corporum, ubi res aliter procedat. Praeclara sunt monita de diversis Isochronarum paracentricarum speciebus &amp; constitutionibus; omnes tamen mea constructione comprehenduntur<note n="#18"/>. Et licet ipsam lineam rectam AD visus sim excludere, quia in ea nullus revera fit descensus vel ascensus; quia tamen concipi potest in ea descensus vel ascensus, ut infinite parvus seu evanescens, haberi potest pro limite seu ultima harum linearum. Problemata curvarum transcendentium ad quadraturas
reducere magna quidem ad solutionem praeparatio est; fateor tamen (seposita mea generali constructione tractoria)<note n="#19"/> praestare rem reduci ad linearum jam constructarum reductiones; quod &amp; ego quoties opus, feci faciamque.</p>
</div>
</body>
</text>
</TEI>
