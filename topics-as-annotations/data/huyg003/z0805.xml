<TEI>
<teiHeader>
<meta type="id" value="0805"/>
<meta type="date" value="1660-07-22"/>
<meta type="sender" value="medi012"/>
<meta type="recipient" value="brun077"/>
<meta type="senderloc" value="?"/>
<meta type="recipientloc" value="?"/>
<meta type="language" value="it"/>
<meta type="link" value="0804"/>
</teiHeader>
<text>
<body>
<div type="letter" id="z0805">
<div type="opener">
<p lang="it">Copia d'un frammento di lettera scritta dal Serenissimo Principe <persName key="medi012">Leopoldo di Toscana</persName> all' Abbate <persName key="brun077">Cosimo Brunetti</persName>, li 22 Luglio 1660.</p>
</div>
<p lang="it">Con estrema mia mortisicazione ho udito il disgusto del Signor Christiano Eugenio perche io non le habbi risposto, non hauendo io mai riceuuto sue lettere,
ne meno in accompagnatura del libretto che m'inuiò sopra Saturno con tanta cortesia a me dedicato, e puo ella credere che io non hauerei tralasciato ne di dargli risposta, nè di accompagnarla con tutti quei termini più cortesi e di stima che con ragione si confacessero ad un Virtuoso del suo merito, noto a me, e al mondo tutto; E conuiene che sia seguito una delle due cose, ó che la lettera<note n="#1"/> da lui scrittami si sia smarrita, o si uero che egli contro allo stile di qua (ben noto a lei) habbi creduto che douessi io rispondere alla lettera dedicatoria stampata, cosa come qua insolita, cosi da me non poteua immaginarsi. Nè vorrei che si aggiungesse nuovo sospetto al medesimo ch' io fussi in collera seco per le cose del Galileo, mediante un libretto<note n="#2"/> che da Eustachio Diuini è stato composto e a me diretto in confutazione delle oppenioni circa Saturno del Signor Eugenio, Jl quale torno a dire che stimo sommamente, e che la di lui oppinione sopra Saturno la considero come ingegnosissima et esplicata con maniere di uero Astronomo; anzi sono in punto di fare continue osseruazioni sopra questa stella, e già ne ho fatte alcune in risguardo delle potenti ragioni addotte dal Signor Christiano. E sto facendo fabbricare un cannochiale al altro che mi ha mandato il Diuini per il maggiore il più perfetto che sia mai stato fatto, arriuando a 16 delle nostre braccia, etc.</p>
</div>
</body>
</text>
</TEI>
