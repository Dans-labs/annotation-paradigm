<TEI>
<teiHeader>
<meta type="id" value="0544"/>
<meta type="date" value="1658-10"/>
<meta type="sender" value="huyg003"/>
<meta resp="HI" type="recipient" value="vlie013"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
</teiHeader>
<text>
<body>
<div type="letter" id="z0544">
<div type="opener">
<p>Nobili Clarissimoque Viro <persName key="vlie013">Jano Vlitio</persName> <persName key="huyg003">Christ. Hugenius</persName> S.</p>
</div>
<p>Molestissimis negotiorum litiumque, a quibus me nondum expedivi tricis imputabis Vir amicissime, quod serius tuis respondeo quibus promissam nobis oden<note n="#1"/> mihi fratrique meo impertijsti. Ea profecto ejusmodi est omnium judicio qualem
ex specimine<note n="#2"/> pridem exhibito praevideramus, ingeniosa, diserta, plan√®que Horatiana. Neque aliter ipse Wallius censuit, licet nonnihil ob cognomen Delfici tibi infensus, in quo dedita opera aiebat Digamma aeolicum te usurpasse ne Apollineum interpretari posset. Nucis Epicedion, illius nempe longe celeberrimae sub cujus umbra saepenumero me spatiari memini, Heinsio tradidi ut jusseras, postquam non sine voluptate neque semel eam perlegissem. nam antea quidem non videram. Frater Ludovicus Zulichemio quam nunc provinciam obtinet brevi ad te literarum aliquid daturus est; interim orat ne silenti succenseas, petijtque a me ut librum hunc ad te curarem, quem ex Avunculi<note n="#3"/> scrinijs ante abitum eruerat. Vale Vlitij jucundissime et nos ama.</p>
</div>
</body>
</text>
</TEI>
