<TEI>
<teiHeader>
<meta type="id" value="0839"/>
<meta type="date" value="1661-02-14"/>
<meta type="sender" value="huyg001"/>
<meta type="recipient" value="dhon009"/>
<meta type="senderloc" value="?"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z0839">
<div type="opener">
<p>Au Chevalier <persName key="dhon009">de Dona</persName>.</p>
<p><date>14 febrier 1661</date>.</p>
<p>Monsieur</p>
</div>
<p>Le moins de mon plus (texte fol....)<note n="#1"/> en cestuij Article sera, Vous remercier de l'honneur qu'il vous plaist me deferer en souffrant qu'il soit faict reflexion Catoptrique du nouueau Luminaire<note n="#2"/> sur vostre digne personne à la miene tres-chetiue et peu capable de si fortes influences qu'il saut pour expliquer les enigmes d'au de là des espaces imaginaires. Et tout de bon, monsieur, seriez vous homme à vous attendre à moy d'une solution dans laquelle toute l'antiquité a hesité; des <persName key="demo901">Democrites</persName>, des Eudoxes, des Epigenes, des Apollones Mijndiens<note n="#3"/>, des Callisthenes, des Artemidores? Voilà des noms plus effroijables que trente Cometes.
Je n'ij adjouste point ceux de ces petits messieurs de Platons ni d'Aristotes; ils sont trop usez pour matiere raboteuse. En fin toute ceste sçauante canaille en a esté aux cousteaux, et vous voulez que je determine. le Cousin Seneque, qui s'est meslé de les desbrouiller, et luij mesme s'ij embourbe plus que pas un, entre plaisamment en discours, et dit ut à proximis mendacijs incipiam, falsum est &amp;c. exorde magistral et dont ie pretens me seruir en occasions d'importance. En voila donc assez pour ma part. si mon Archimede nous en apprent plus de sinesse, je sens bien que j'auraij de la peine à m'abstenir de vous en faire part. Et sans mentir je croij que qui passeroit durant ces belles nuicts par les rues de Paris, il ne scauroit manquer de l'ij veoir ça ou la le Telescope au
poing<note n="#4"/> auec de ces illustres Collegues mathematiques à cheuauchons sur les toits, <hi rend="i">gelyck de vier heems kindere</hi><note n="#5"/>, ou comme feu ma mere nous comptoit de la nonnain qui dès le troisiesme jour de son entrée au couvent <hi rend="i">schrijelings op het dack sat en riep</hi>, <hi rend="i">Ick wil mans sien</hi><note n="#6"/>. de sorte que nous aurons bonne année d'obseruations et de discours sur icelles à perte de veüe, au reste, esloignez de la verité, autant qu'est la comete de la chaise percee du grand Turq: distance
que les venerables Citoijens de la Haije aprehendans comme ils entendirent que l'Estoile paroissoit au Zud, se sont hastez de courir en foule innombrable <hi rend="i">Zuydwaert op</hi>, jusques <hi rend="i">op een Burcht</hi><note n="#7"/> vers <placeName key="voorb001">Voorburgh</placeName>, et a gueule ouuerte ij eussent auallé le Luminaire s'il eust este mangeable (jaymeraij mieux boire, dit le seruiteur, texte fol....) jusques à ce que le froid de la nuict leur fit comprendre, qu'autant en pouuoijent ils approcher de leurs fenestres à la Haije. Il me vient toutefois une autre pensée sur ce suject, et veritablement je croij que grand nombre de ces Courreurs, entendans parler de Comete, ont trouué la parole douce, comme qui leur eust dit, <hi rend="i">kom eten</hi><note n="#8"/>. Pour les courreuses, on m'a dit <hi rend="i">datter veel waeren</hi>, <hi rend="i">die in dat gedrang geen sterren</hi>, <hi rend="i">maer na vrijers met steerten sochten</hi><note n="#9"/>. Je m'en rapporte et soit dit en passant par un <hi rend="i">haeghs kint</hi><note n="#10"/>, ad mei memoriam et à la gloire de ses compatriottes. Concluant en Baralipton, monsieur, je vous demande la patience de peu de jours, pour apprendre ce que nous oserons dire de l'affaire tant de Rabbins badins qui en fin finale, et apres ij auoir pensé cent et cinq fois (texte fol....) ne nous apporteront point de verité approchante de celle que je maintiendraij jusqu'au feu exclusiuè (texte fol....) c'est qu'il n'y a ni n'aura jamais aspect de Comete au Ciel tant soit il sinistre ou brouillon qui m'empesche d'estre sur la superficie de
terre, estant que je sois dessous.</p>
<p>&nbsp;</p>
<p>Si mademoiselle de Brederode<note n="#11"/> n'est encor rebutée de nos epigrammes de rue, je vous supplie tres humblement de luij faire part de ces deux illustres, que ma chiene de memoire ne m'auoit pas voulu fournir à Cleve.</p>
<p>PS. un mot de serieux touchant l'estoile: il y en a qui soustienent qu'elle est anciene et reuient par periodes: mesmes y en a qui la nomment comitem Veneris. Pour moij je suis d'aduis qu'il faut attendre que les obseruations de diuerses Regions nous marquent chascun sa position, qui sera fort differente si elle est vrayment Cometa et sublunaire; si ceste position ne differe nulle part, il la faut tenir placée au firmament comme celle de Cassiopée l'an 1572 où je ne sçauray croire qu'il naisse des Cometes quoij que des Paiens l'aijent voulu soustenir, et plusieurs modernes in verba jurent et en demeurent d'accord.</p>
</div>
</body>
</text>
</TEI>
