<TEI>
<teiHeader>
<meta type="id" value="0400"/>
<meta type="date" value="?"/>
<meta type="sender" value="huyg003"/>
<meta type="recipient" value="?"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="0399"/>
</teiHeader>
<text>
<body>
<div type="letter" id="z0400">
<p>Ratio quaedam exquisita ac simplex, temporum dimetiendorum ratio astronomis ab annis plus minus 27 usurpari coepta est, etenim qui pondere ex filo appenso et vibrationes reciprocas edente aequalia temporis momenta illius itu redituque colligunt. Cujus sane inventi author Galileus Galilei habendus est, cum primus omnium de aequalitate ejusmodi oscillationum mentionem fecisse comperiatur. Cum autem saepe eo cogitationem intendissem, quo pacto continua fieri posset penduli agitatio illa, simulque auferri numerandi labor, ut ita quamlibet longo tempori dimetiendo sufficeret tandem, ineunte hoc anno 1657 utrumque assecutus sum nova horologij inventione reperta, cujus et fabricationem et usum hic describam.</p>
</div>
</body>
</text>
</TEI>
