<TEI>
<teiHeader>
<meta type="id" value="1550"/>
<meta type="date" value="1666-07-02"/>
<meta type="sender" value="huyg003"/>
<meta type="recipient" value="huyg007"/>
<meta type="senderloc" value="parij001"/>
<meta type="recipientloc" value="?"/>
<meta type="language" value="fr"/>
</teiHeader>
<text>
<body>
<div type="letter" id="z1550">
<div type="opener">
<p>A <placeName key="parij001">Paris</placeName> ce 2 Julliet 1666.</p>
</div>
<p>Ie reviens maintenant qu'il est 5 heures du soir de l'observation de l'Eclipse qui a este faite chez Monsieur de Carcavy. I'y suis allè des le 5 heures du matin et
n'ayant pas bien dormi cette nuict de peur de n'estre pas assez tost eveillè, et m'estant là tenu assez longtemps dans le soleil, j'en ay un peu mal a la teste, ce qui fera que je me dispenseray d'escrire cette fois a mon Pere, que je croy encore estre a Zulichem.</p>
<p>L'obscuration du Soleil<note n="#1"/> a estè icy de fort pres de ⅔ du diametre du soleil. le commencement de l'Eclipse a 5 heures 43′. 20″. la fin a 7 heures 42′. 20″. voila qui suffit pour vostre information. Ie vous remercie de celle que vous m'avez donnée touchant nostre victoire<note n="#2"/>. Avanthier l'on en fit de feux de joye chez Monsieur Boreel<note n="#3"/> ou je fus priè avec tout ce qu'il y a icy de Noblesse Hollandoise et fusmes regalez de festin musique feux d'artifice &amp;c.</p>
<p>I'ay fait veoir et interpretè a Monsieur de Carcavy le memoire du Sieur Uijlenburg<note n="#4"/> dans le quel il y a quelques unes des medailles qui y sont specifiees qu'il voudroit bien avoir, mais non pas toute la Collection. Et si on veut les vendre separement il souhaiteroit qu'on les envoiast icy toutes, s'offrant de payer les frais du port, et mesme de tacher de debiter le reste qu'il ne voudroit pas pour luy. Mais je ne crois pas que celuy qui en est le proprietaire y voudra entendre. Ce n'est pas le ministre<note n="#5"/> mais Monsieur de Carcavy luy mesme qui en cherche, et il en a desia une grande quantitè et de tres belles.</p>
<p>Vous ne me dites pas si c'est Meny<note n="#6"/> ou la jeune<note n="#7"/> Mademoiselle Percheval qui est morte.</p>
<p>Il fait un chaud insupportable icy, et le meilleur passetemps est le bain dans la riviere ou je vay par fois quand je trouve bonne compagnie. A t'on veu a la Haye l'histoire<note n="#8"/> de Madame et du Comte de Guiche? Ie fus hier ou on la leut et je la trouue fort joliment escrite et d'un stile presque semblable a celuy de Bussy<note n="#9"/>.</p>
</div>
</body>
</text>
</TEI>
