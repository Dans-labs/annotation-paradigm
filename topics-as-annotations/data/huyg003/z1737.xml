<TEI>
<teiHeader>
<meta type="id" value="1737"/>
<meta type="date" value="1669-05-23"/>
<meta type="sender" value="nula011"/>
<meta type="recipient" value="huyg003"/>
<meta type="senderloc" value="?"/>
<meta type="recipientloc" value="?"/>
<meta type="language" value="la"/>
<meta type="link" value="1736"/>
</teiHeader>
<text>
<body>
<div type="letter" id="z1737">
<p>Si duo corpora aequalia aequali celeritate mota, in eadem linea recta sibi mutuo occurrant resilient nulla celeritatis parte amissa.</p>
<p>Si vero inaequali celeritate moueantur id quod tardius mouetur alteri de sua celeritate nihil largiri potest.</p>
<p>Id autem quod celerius mouetur alteri totum suum motum communicare non potest.</p>
<p>Si duo corpora aequalia inaequali celeritate sibi mutuo occurrant resilient eritque motus quem celerius tardiori communicat, ad totum suum motum in ratione celeritatis ad celeritatem.</p>
<p>Si sint duo corpora aequalia quorum alterum infinities celerius moueatur postquam sibi occurrerunt illud quod celerius mouebatur quiescet omnem suum motum alteri communicando.</p>
<p>Si duo corpora sint inaequalia minus vero celerius moueatur in ratione qua alterum illo maius est, post occursum resilient nulla celeritatis parte amissa.</p>
<p>Si duo corpora sint in quauis ratione data alterum autem infinities celerius moueatur, si nempe alterum quiescat, etiamsi motum perexsiguum sit, alterum tamen loco mouebit.</p>
<p>Si ratio fuerit aequalitatis, corpus motum quiescet, totum suum motum alteri communicando.</p>
<p>Si vero id quod mouetur minus sit reflectetur parte sua celeritatis in alterum translata.</p>
<p>Si vero maius in eandem partem mouebitur parte quoque celeritatis in alterum translata.</p>
<p>Erunt autem celeritatis translatae ad priorem celeritatem in ratione molis ad molem.</p>
</div>
</body>
</text>
</TEI>
